{
  "id": "f9c1da4ad61c4c69230537701e1714e1",
  "source": "hirunews",
  "headline": "නිල විදේශ මුදල් ලැයිස්තුවට තායිලන්ත බාත්",
  "content": "ශ්‍රී ලංකා මහබැංකුව නිල විදේශ මුදල් ලැයිස්තුවට තායිලන්තයේ බාත් මුදල් ඒකකය ඇතුළත් කර තිබෙනවා. මීට පෙර 2011 වසරේ ඔක්තෝම්බර් 27 නිකුත් කළ බැංකු පනතේ නියෝගයට එය ඇතුලත් කරන ලෙසයි මහබැංකුව ප්‍රකාශ කර ඇත්තේ.ඒ අනුව, ඔස්ට්‍රේලියානු ඩොලර්, කැනේඩියානු ඩොලර්, චයිනීස් රෙන්මින්බි නොහොත් යුවාන්, ඩැනිෂ් ක්‍රෝනර්, යුරෝ, යෙන්, හොංකොං ඩොලර්, නවසීලන්ත ඩොලර්, නෝර්වේජියානු ක්‍රෝනර්, අදාල ලැයිස්තුවේ දැනටමත් ඇතුලත් වනවා.එමෙන්ම, ස්ටර්ලින් පවුම්, සිංගප්පූරු ඩොලර්, ස්වීඩන් ක්‍රෝනර්, ස්විස් ෆ්‍රෑන්ක්, සහ ඇමරිකානු ඩොලර් ද මෙරට නිල විදේශ මුදල් ලැයිස්තුවේ පවතිනවා.",
  "timestamp": "2021-06-20T08:00:55",
  "url": "https://hirunews.lk/business/274780/නිල-විදේශ-මුදල්-ලැයිස්තුවට-තායිලන්ත-බාත්",
  "category": "Business"
}