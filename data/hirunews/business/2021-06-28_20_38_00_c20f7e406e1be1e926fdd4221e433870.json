{
  "id": "c20f7e406e1be1e926fdd4221e433870",
  "source": "hirunews",
  "headline": "විදේශ සංචිත ගැන මහබැංකු අධිපතිගෙන් පැහැදිලි කිරීමක්",
  "content": "දේශීය වෙළඳපොලේ විදේශ මුදල් ද්‍රවශීලතාව සම්බන්ධයෙන් වන සීමා තාවකාලික බව මහබැංකු අධිපති මහාචාර්ය ඩබ්ලිව්.ඩී. ලක්ෂ්මන් ප්‍රකාශ කරනවා. ඒ ඊට අදාළව පළ වන වාර්තා සම්බන්ධයෙන් මාධ්‍ය වෙත ප්‍රකාශයක් නිකුත් කරමින්.අදාළ නිවේදනයට අනුව මේ වනවිට ශ්‍රී ලංකාවේ දළ නිල සංචිත ඇමෙරිකානු ඩොලර් බිලියන 4 ක් ලෙස පවතින අතර, ඊට චීනයෙන් ලබාදෙන ඇමෙරිකානු ඩොලර් බිලියන 1.5 ක ණය පහසුකම ද ඇතුළත් වන්නේ නැහැ.බංගලාදේශයෙන් අපේක්ෂිත ඇමෙරිකානු ඩොලර් මිලියන 250 ක ණය පහසුකම, ඉන්දියානු සංචිත බැංකුවෙන් අපේක්ෂිත ඇමෙරිකානු ඩොලර් මිලියන 400 ක පහසුකම මෙන්ම, ජාත්‍යන්තර මූල්‍ය අරමුදලෙන් අපේක්ෂිත ප්‍රතිපාදන ද සංචිත ගොඩනැගීමට උපකාර වන බව මහබැංකු අධිපතිවරයාගේ අදහසයි.කොළඹ වරාය නගරය වෙත විදේශ විනිමය ගලාඒම තුලින් ද සංචිත තවදුරටත් ශක්තිමත් වනු ඇති බව ඔහු ප්‍රකාශ කරනවා.",
  "timestamp": "2021-06-28T20:38:00",
  "url": "https://hirunews.lk/275567/විදේශ-සංචිත-ගැන-මහබැංකු-අධිපතිගෙන්-පැහැදිලි-කිරීමක්",
  "category": "Business"
}