{
  "id": "d380e5dec8009ce36cf62d18348a3ca8",
  "source": "hirunews",
  "headline": "කොටස් හුවමාරුවේ යෝජනාවට රජයේ අනුමැතිය",
  "content": "දේශීය සමාගම්වලට විදේශීය අරමුදල් රැස්කර ගැනීම සඳහා පහසුකම් සැලසීම වෙනුවෙන් කොළඹ කොටස් හුවමාරුව විසින් ඉදිරිපත් කළ යෝජනාවකට රජයේ අනුමැතිය හිමිව තිබෙනවා. ඒ අනුව, විදේශ විනිමය පනත යටතේ නියෝගයක් නිකුත් කිරීමට මෙන්ම එම නියෝගය පාර්ලිමේන්තුවේ අනුමැතිය සඳහා ඉදිරිපත් කිරීමට ද නියමිතයි.ශ්‍රී ලංකාවේ ලැයිස්තුගත සමාගම් කෙරෙහි විදේශ ආයෝජකයන්ගේ උනන්දුව ඉහළ නැංවීම රට තුලට විදේශ මුදල් ආකර්ශනය කර ගැනීම, ශ්‍රී ලංකා රුපියල මත පීඩනය අවම කිරීම ඇතුළු අරමුණු කිහිපයක් සැලකිල්ලට ගෙනයි කොළඹ කොටස් හුවමාරුව අදාළ යෝජනාව ඉදිරිපත් කර ඇත්තේ. එය ක්‍රියාත්මක කිරීම සඳහා මහබැංකුව විසින් නිර්දේශ කර තිබෙනවා.",
  "timestamp": "2021-06-30T07:56:11",
  "url": "https://hirunews.lk/business/275672/කොටස්-හුවමාරුවේ-යෝජනාවට-රජයේ-අනුමැතිය",
  "category": "Business"
}