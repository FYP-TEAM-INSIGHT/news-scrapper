{
  "id": "6dbcad1f3b8459500cf7684ad37d4f0f",
  "source": "hirunews",
  "headline": "ඇමති නාමල් 'පූර්ණ සංවෘත'  ලංවා සංස්ථා සිමෙන්ට් කෝපරේෂන් ප්‍රයිවෙට් ලිමිටඩ් කාර්මාන්ත පරිශ්‍රය නිරීක්ෂණයට එක්වෙයි (ඡායාරූප)",
  "content": "ක්‍රීඩා හා තරුණ කටයුතු අමාත්‍ය නාමල් රාජපක්ෂ ලංවා සංස්ථා සිමෙන්ට් කෝපරේෂන් ප්‍රයිවෙට් ලිමිටඩ් කාර්මාන්ත පරිශ්‍රය නිරීක්ෂණයක නිරත වූවා.තව නොබෝ දිනකින් විවෘතවන මෙම කර්මාන්තය, 'පූර්ණ සංවෘත' නිෂ්පාදන ක්‍රමවේදය රටට හඳුන්වාදෙන ප්‍රථම අවස්ථාව බවයි වාර්තා වන්නේ.ක්‍රීඩා හා තරුණ කටයුතු අමාත්‍ය ධුරයට අමතරව ඩිජිටල් තාක්ෂණ රාජ්‍ය අමාත්‍ය හා අභිනවයෙන් ව්‍යවසාය සංවර්ධන රාජ්‍ය අමාත්‍ය ධුරයද නාමල් රාජපක්ෂ වෙත පවරනු ලැබුවා.එම අවස්ථාවට ගුවන් සේවා හා අපනයන කළාප රාජ්‍ය අමාත්‍ය ඩී වී චානකද එක්ව සිටියා.ඒ අනුව මෙරට ඉදිකිරීම් ක්‍ෂේත්‍රයේ උන්නතිය වෙනුවෙන් මෙය දෑවැන්ත හරිත සටහනක් වනු ඇති.",
  "timestamp": "2021-06-28T17:37:28",
  "url": "https://hirunews.lk/business/275526/ඇමති-නාමල්-පූර්ණ-සංවෘත-ලංවා-සංස්ථා-සිමෙන්ට්-කෝපරේෂන්-ප්‍රයිවෙට්-ලිමිටඩ්-කාර්මාන්ත-පරිශ්‍රය-නිරීක්ෂණයට-එක්වෙයි-ඡායාරූප",
  "category": "Business"
}