{
  "id": "94cf0c72d1a4c103ef022c5cc52baa9b",
  "source": "hirunews",
  "headline": "ශ්‍රීමත් ජෝන් ටාබට් මළල ක්‍රීඩා ශූරතාවලියට රිට්ස්බරි අනුග්‍රාහකත්වය",
  "content": "90 වන වරට පැවැත්වෙන ශ්‍රීමත් ජෝන් ටාබට් මළල ක්‍රීඩා ශූරතාවලියට රිට්ස්බරි මෙවර සිය අනුග්‍රාහකත්වය ලබාදීමට ඉදිරිපත්ව තිබෙනවා. මෙරට පැරණිතම අන්තර් පාසල් මළල ක්‍රීඩා තරගාවලිය වන මෙමඟින් ක්‍රීඩාවේ ප්‍රමිතීන් ඉහළ නැංවීම මෙන්ම නැඟී එන ක්‍රීඩක ක්‍රීඩිකාවන්ට අත්වැල සැපයීම රිට්ස්බරි අනුග්‍රාහකත්වයේ ප්‍රධාන අරමුණ යි.ක්‍රීඩා උළෙලට රිට්ස්බරි අනුග්‍රාහකත්වය ලබාදෙන්නේ දසවන වරට වන අතර, මෙවර මළල ක්‍රීඩා ශූරතාවලියට පාසල් 800ක් නියෝජනය කරමින් ක්‍රීඩක ක්‍රීඩිකාවන් 18,000ක් පමණ සහභාගිවනු ඇතැ යි අපේක්ෂා කෙරෙනවා. එය කණිෂ්ඨ සහ ජ්‍යෙෂ්ඨ වශයෙන් ශූරතාවලින් දෙකක් ලෙසයි පැවැත්වෙන්නේ.කණිෂ්ඨ ශූරතාවලියේ තරග කලාප මට්ටමින් අගෝස්තු 30 වනදා ආරම්භ වන අතර, ජ්‍යෙෂ්ඨ ශූරතාවලිය සැප්තැම්බර් 13 සිට 16 දක්වා දියගම මහින්ද රාජපක්ෂ ක්‍රීඩාංගණයේ දී පැවැත්වීමට යි කටයුතු යොදා ඇත්තේ.",
  "timestamp": "2022-08-24T08:23:30",
  "url": "https://hirunews.lk/business/313584/ශ්‍රීමත්-ජෝන්-ටාබට්-මළල-ක්‍රීඩා-ශූරතාවලියට-රිට්ස්බරි-අනුග්‍රාහකත්වය",
  "category": "Business"
}