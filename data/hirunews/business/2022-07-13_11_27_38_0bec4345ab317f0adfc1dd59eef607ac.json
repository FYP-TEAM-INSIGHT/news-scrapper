{
  "id": "0bec4345ab317f0adfc1dd59eef607ac",
  "source": "hirunews",
  "headline": "වසර විස්සකට පසු ප්‍රථම වතාවට යුරෝව සහ ඩොලරය සමාන වෙයි",
  "content": "වසර 20කට පසු ප්‍රථම වතාවට යුරෝව සහ ඩොලරය සම වී ඇති බව සුප්‍රකට ෆෝබ්ස් වෙබ් අඩවිය වාර්තා කරනවා.ඒ අනුව යුරෝ ඒකක එකක් සඳහා එක්සත් ජනපද ඩොලර් එකක විනිමය අනුපාතයක් මුදල් වෙළෙඳපොළ තීරණය වී තිබෙනවා.ඒ අනුව අදාළ මුදල් ඒකක දෙකෙහි සමාන වීමට බලපානු ලබන මූලික හේතුව ලෙස දක්වන්නේ, රුසියාවේ යුක්රේනය ආක්‍රමණය හේතුවෙන් යුරෝපීය ආර්ථිකයේ වූ දැඩි පසුබෑම බවයි. නමුත් දැනට, යුරෝ 1 ක් එක්සත් ජනපද ඩොලර් 1 ට සමාන වන තත්ත්වයේ පැවතුණත්, යුරෝපීය ව්‍යාපාර සහ පාරිභෝගිකයින් ඔවුන් ආනයනය කරන භාණ්ඩ හා සේවා සඳහා වැඩි මුදලක් ගෙවන බව වාර්තා වන අතර ගෝලීය වෙලඳපොලවල යුරෝපීය අපනයනවල මිල ක්ෂණිකව අඩු වීමක් පෙන්නුම් කරනවා.",
  "timestamp": "2022-07-13T11:27:38",
  "url": "https://hirunews.lk/business/309863/වසර-විස්සකට-පසු-ප්‍රථම-වතාවට-යුරෝව-සහ-ඩොලරය-සමාන-වෙයි",
  "category": "Business"
}