{
  "id": "76b5408ca6e6aa2b6f2a09c55f2a0d96",
  "source": "hirunews",
  "headline": "ජාත්‍යන්තර සම්මානයෙන් පිදුම් ලද 2021 වසරේ ශ්‍රී ලාංකේය බැංකුව (වීඩියෝ)",
  "content": "ශ්‍රී ලංකාවේ ප්‍රමුඛතම රාජ්‍ය බැංකුවක් වන ලංකා බැංකුව “2021 වසරේ ශ්‍රී ලාංකේය බැංකුව” ලෙස බ්‍රිතාන්‍යයේ ද බෑන්කර් සඟරාව මගින් සම්මානයට පාත්‍ර කර තිබෙනවා.පසුගියදා ලන්ඩනයේ පැවැත්වූ සම්මාන උළෙලේදී මෙම සම්මානය ලංකා බැංකුවට හිමිවූයේ මෙරට ජනතාවගේ ජීවිත නගා සිටුවමින් ලංකා බැංකුව සිදු කරන මෙහෙවර ඇගයීමට ලක් කරමින්. 2012 වසරේ සිට අඛණ්ඩව ලෝක ශ්‍රේණිගත කිරීම්වල ඉහළම බැංකු 1,000 අතරට එක්වී සිටින ලංකා බැංකුව බ්රෑන්ඩ් ෆයිනෑන්ස් ලංකා විසින් මෙරට අංක 1 බැංකු සන්නාමය ලෙසද ලැයිස්තු ගත කර තිබෙනවා.ඒ අනුව එහි සන්නාම වටිනාකම 2021 වසර සඳහා බිලියන 53 ඉක්මවා ඇති අතර එය දේශීය බැංකුවක් විසින් මෙතෙක් වාර්තා කරන ලද ඉහළම සන්නාම වටිනාකමයි.දැවැන්ත ආර්ථික බිඳවැටීම් හමුවේ ලංකා බැංකුව විසින් අත්කරගත් මෙම ජයග්‍රහණ සියල්ලකම සැබෑ හිමිකරුවන් සිය ගනුදෙනුනකරුවන් බවයි ලංකා බැංකුව පෙන්වා දෙන්නේ.",
  "timestamp": "2021-12-19T15:03:31",
  "url": "https://hirunews.lk/business/291520/ජාත්‍යන්තර-සම්මානයෙන්-පිදුම්-ලද-2021-වසරේ-ශ්‍රී-ලාංකේය-බැංකුව-වීඩියෝ",
  "category": "Business"
}