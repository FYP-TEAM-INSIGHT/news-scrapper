{
  "id": "f4d9380bda15aef0be8b23ad4062f054",
  "source": "hirunews",
  "headline": "මහ බැංකුවෙන් ජනතාවට දැනුම් දීමක්",
  "content": "අන්තර්ජාලය හරහා මෙන්ම වෙනත් මාධ්‍ය හරහා ඉදිරිපත් කරනු ලබන වර්චුවල් කරන්සි හෙවත් අතත්‍ය මුදල් යෝජනා ක්‍රමවලට හසු නොවන ලෙස මහ බැංකුව ජනතාවට අනතුරු අඟවනවා. ජාත්‍යන්තර සහ දේශීය වෙළඳපොලේ මෑතකාලීන වර්ධනයන් සැලකිල්ලට ගෙනයි මහ බැංකුව ඒ බව සඳහන් කරන්නේ.අතත්‍ය මුදල්වල ආයෝජනය කිරීම තුළින් පරිශීලකයින් නිරාවරණ විය හැකි තත්ත්වයන්ට අදාළව නීතිමය සහ ආරක්ෂාව සම්බන්ධ අවදානම් පැවතීම ඊට හේතුවයි. අතත්‍ය මුදල් සම්බන්ධ යෝජනා ක්‍රම ක්‍රියාත්මක කිරීමට ශ්‍රී ලංකා මහ බැංකුව කිසිදු ආයතනයකට බලය පැවරීමක්ද සිදුකර නැහැ. එම නිසා ඒවා නියාමනය නොවන මූල්‍ය උපකරණ බවද මහ බැංකුව ප්‍රකාශ කරනවා.",
  "timestamp": "2022-07-14T07:25:09",
  "url": "https://hirunews.lk/business/309939/මහ-බැංකුවෙන්-ජනතාවට-දැනුම්-දීමක්",
  "category": "Business"
}