{
  "id": "aebede256eace916bb872bb328f7776c",
  "source": "hirunews",
  "headline": "දිස්ත්‍රික්ක මට්ටමින් විදේශ රැකියාපොළක්",
  "content": "මෙම වසරේදී ශ්‍රී ලාංකිකයන් ලක්ෂ 3කට විදේශ රැකියා අවස්ථා ලබාදීමේ ජාතික වැඩසටහන යටතේ දිස්ත්‍රික්ක මට්ටමින් විදේශ රැකියාපොල පැවැත්වීමට කටයුතු යොදා තිබෙනවා. එහි පළමු විදේශ රැකියාපොල අද ආණමඩුව සුදම්පාය නගර ශාලාවේදී පැවැත්වීමට නියමිතයි. විදේශ සේවා නියුක්ති කාර්යංශයේ සහය ඇතිව විදේශ රැකියා ප්‍රවර්ධන හා වෙළඳපොල විවිධාංගීකරණ රාජ්‍ය අමාත්‍යංශය මගින් මෙය සංවිධානය කර තිබෙනවා.මෙම විදේශ රැකියා පොලේදී මැදපෙරදිග සහ මැදපෙරදිග නොවන රටවල ඉහළ වැටුප් සහිත රැකියා ඇබෑර්තු සහ වෘත්තීය පුහුණුව සඳහා මග පෙන්වීම සිදු කෙරෙනවා. එමෙන්ම විදේශ රැකියා ඉලක්ක කර ගත් වෘත්තීය පුහුණු පාඨමාලා සහ බැංකු සහන ණය පහසුකම් ලබාගැනීම සම්බන්ධයෙන්ද මෙහිදී තොරතුරු ලබාගත හැකියි.",
  "timestamp": "2022-02-27T08:04:52",
  "url": "https://hirunews.lk/business/298161/දිස්ත්‍රික්ක-මට්ටමින්-විදේශ-රැකියාපොළක්",
  "category": "Business"
}