{
  "id": "383bfecab1789d1a92878cd754745b97",
  "source": "hirunews",
  "headline": "ශ්‍රි ලංකාවේ ක්‍රය ශක්ති වර්ගීකරණය සී. සී. සී. ධන තත්ත්වයේ සිට සී.සී.සී. සෘණ තත්ත්වයට පහත වැටෙයි",
  "content": "ස්ටෑන්ඩඩ් ඇන්ඩ් පුවර් ජාත්‍යන්තර විගණන ආයතනය මඟින් ශ්‍රි ලංකාවේ දිගු කාලීන ක්‍රය ශක්ති වර්ගීකරණය සී.සී.සී. ධන තත්ත්වයේ සිට සී. සී. සී. සෘණ තත්ත්වයට පහත හෙළා තිබෙනවා. ඒ මෙරට විදේශ සංචිතය ඩොලර් බිලියන 3 දක්වා එනම් මාස දෙකක ආනයනයන්ට ප්‍රමාණවත් මට්ටමකට පහත වැටිම හේතුවෙන්. ඒ අනුව, ඉදිරි මාස 12 තුළ මෙරට ණය ආපසු ගෙවිමේ දුෂ්කරතා මතු විය හැකි බවයි එස්. ඇන්. පී. ආයතනය ප්‍රකාශ කළේ. කෙසේ නමුත්, ජාත්‍යන්තර මුල්‍ය අරමුදලේ විශේෂ ආදාන හිමිකම් යටතේ ශ්‍රි ලංකාවට ඩොලර් මිලියන 800ක් ලැබිමත් සමඟ විදේශ සංචිත යම් මට්ටමකට ශක්තිමත් වනු ඇති බව විශ්ලේශකයන් පෙන්වා දෙනවා.",
  "timestamp": "2021-08-28T09:33:00",
  "url": "https://hirunews.lk/business/280769/ශ්‍රි-ලංකාවේ-ක්‍රය-ශක්ති-වර්ගීකරණය-සී-සී-සී-ධන-තත්ත්වයේ-සිට-සී-සී-සී-සෘණ-තත්ත්වයට-පහත-වැටෙයි",
  "category": "Business"
}