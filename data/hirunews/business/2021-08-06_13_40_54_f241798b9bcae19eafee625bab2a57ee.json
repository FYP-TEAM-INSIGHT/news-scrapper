{
  "id": "f241798b9bcae19eafee625bab2a57ee",
  "source": "hirunews",
  "headline": "2030 වන විට පුනර්ජනනීය බලශක්තියෙන් විදුලිබල අවශ්‍යතාව සියයට 70ක් සපුරා ගැනීමට සැළසුම්",
  "content": "2030 වසර වන විට පුනර්ජනනීය බලශක්තිය මගින් ජාතික විදුලිබල අවශ්‍යතාවයෙන් සියයට 70ක් සපුරා ගැනීමට සැළසුම් කර ඇති බව සූර්යබල, සුළං හා ජල විදුලිජනන ව්‍යාපෘති සංවර්ධන රාජ්‍ය අමාත්‍යාංශය පවසනවා. එම සැලසුම් විදුලිබල අමාත්‍යාංශය වෙත මේ වන විටත් භාර දී ඇති බැවින් අදාළ ව්‍යාපෘතිය ක්‍රියාත්මක කිරීමේ නෛතික බලය ලබා ගැනීමේ ගැසට් පත්‍රය නුදුරේදීම නිකුත් කරන බවයි රාජ්‍ය අමාත්‍ය දුමින්ද දිසානායක ප්‍රකාශ කළේ.",
  "timestamp": "2021-08-06T13:40:54",
  "url": "https://hirunews.lk/business/279018/2030-වන-විට-පුනර්ජනනීය-බලශක්තියෙන්-විදුලිබල-අවශ්‍යතාව-සියයට-70ක්-සපුරා-ගැනීමට-සැළසුම්",
  "category": "Business"
}