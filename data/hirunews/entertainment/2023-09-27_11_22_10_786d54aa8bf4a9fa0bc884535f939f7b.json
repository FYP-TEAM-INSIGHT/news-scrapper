{
  "id": "786d54aa8bf4a9fa0bc884535f939f7b",
  "source": "hirunews",
  "headline": "නළුවෙක් හිරිහැර කළ බවට නිළියකගෙන් චෝදනා",
  "content": "නිත්‍යා මෙනන් දමිළ චිත්‍රපට ක්ෂේත්‍රයට ප්‍රථමයෙන්ම රංගනයෙන් දායක වූයේ නානිගේ ‘වෙප්පම්’ චිත්‍රපටියටයි.පසුව ‘OK Kanmani’, ‘Kanchana 2’, ‘24’ වැනි චිත්‍රපට හරහා සියල්ලන්ගේම හදවත සොරා ගැනීමට ඇය සමත් වුණා.ධනුෂ් සමඟින් පසුගිය වසරේ තිරගත වූ ‘තිරුචිරම්බලම්’ චිත්‍රපටයට හරහාද ඇයට හොඳ ප්‍රේක්ෂක ප්‍රතිචාර ලැබී තිබෙනවා.කෙසේ වෙතත් දෙමළ, තෙළිඟු සහ මලයාලම් චිත්‍රපටවල රඟපාන නිත්‍යා මෙනන් දෙමළ නළුවෙකු තමාට රූගත කිරීම්වලදී හිරිහැර කළ බවට චෝදනා කර ඇති බවයි විදෙස් මාධ්‍ය වාර්තා කරන්නේ.මේ පිළිබඳව සම්මුඛ සාකච්ඡාවකට එක්වෙමින් නිත්‍යා මෙනන් පැවසුවේ මෙවන් අදහසක්, \"මම තෙළිඟු චිත්‍රපට ක්ෂේත්‍රයේ කිසිම ආකාරයක ප්‍රශ්නයකට මුහුණ දී නොමැති නමුත් දෙමළ චිත්‍රපට ක්ෂේත්‍රයේ බොහෝ ගැටලුවලට මුහුණ දෙනවා. රූගත කිරීම් අතරතුර දෙමළ නළුවෙක් දැඩි ලෙස මට හිරිහැර කළා.\"",
  "timestamp": "2023-09-27T11:22:10",
  "url": "https://hirunews.lk/entertainment/349533/නළුවෙක්-හිරිහැර-කළ-බවට-නිළියකගෙන්-චෝදනා",
  "category": "Entertainment"
}