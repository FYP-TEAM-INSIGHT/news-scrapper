{
  "id": "315d73fbd335ed6dbb309c3ae72460ec",
  "source": "hirunews",
  "headline": "අමෙරිකාවේ වනජීවී උද්‍යානයක අතිශය දුර්ලභ කිඹුල් වර්ගයක්",
  "content": "අමෙරිකාවේ ෆ්ලොරිඩා ප්‍රාන්තයේ ඔර්ලන්ඩෝ ප්‍රදේශයේ ගැටර්ලන්ඩ් වනජීවී උද්‍යානයේදී අතිශය දුර්ලභ කිඹුලියක් උපත ලබා තිබෙනවා.විදෙස් මාධ්‍ය පවසන්නේ 49cm (අඟල් 19.2) ප්‍රමාණයෙන් යුත් ගැහැණු උරගයා ලොව සිටින ලියුසිස්ටික් කිඹුලන් හත් දෙනාගෙන් එක් කෙනෙක් බවයි.ලියුසිස්ටික් කිඹුලන් කියන්නේ, අමෙරිකානු කිඹුලන්ගේ හරිම දුර්ලභ ජානමය වෙනස්වීමක් නිසා උපදින සත්ත්ව විශේෂයක්.ඔවුන් රෝස පැහැති ඇස් ඇති සහ වර්ණක සම්පූර්ණයෙන්ම නැති වී ඇති ඇල්බිනෝ කිඹුලන්ගෙන් ද වෙනස් වෙනවා.ලියුසිස්ටික් කිඹුලන් සුදු පැහැති හමකින් යුතු වුණත්, එය ඇස්වලට බලපාන්නේ නැති නිසා එම සත්වයින්ගේ ඇස් කළු පැහැයෙන් යුතු වනවා.",
  "timestamp": "2023-12-12T11:37:08",
  "url": "https://hirunews.lk/entertainment/356315/අමෙරිකාවේ-වනජීවී-උද්‍යානයක-අතිශය-දුර්ලභ-කිඹුල්-වර්ගයක්",
  "category": "Entertainment"
}