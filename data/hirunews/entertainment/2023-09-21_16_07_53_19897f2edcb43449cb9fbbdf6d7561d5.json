{
  "id": "19897f2edcb43449cb9fbbdf6d7561d5",
  "source": "hirunews",
  "headline": "බුලට් දුම්රියක් තුළ පැවති රෙස්ලින්ග් තරඟය",
  "content": "අධිවේගී බුලට් දුම්රියක් තුළ රෙස්ලින්ග් තරඟයක් පැවැත් වූ බවට තොරතුරු වාර්තා වෙනවා.ඒ ජපානයේ අධිවේගී බුලට් දුම්රියක් තුළයි. ටෝකියෝ සිට නගෝයා දක්වා ධාවනය වන අතරතුර මෙම තරඟය පවත්වා තිබූ අතර මෙම තරඟය නැරඹීම සඳහා නිකුත් කළ ටිකට්පත් සියල්ල විකිණී අවසන්ව තිබෙනවා.මිනෝරු සුසුකි සහ සන්ශිරෝ ටකාගි යන රෙස්ලින්ග් ක්‍රීඩකයන් අතර මෙම තරඟය පවත්වා ඇති බවයි විදෙස් මාධ්‍ය වාර්තා කොට සිටියේ.විනාඩි 30 ක් පුරා පැවති රෙස්ලින්ග් තරඟය නැරඹීම සඳහා 75 දෙනෙකු පමණ සහභාගී වී ඇති බවයි සඳහන් වෙන්නේ.තරඟයේ වීඩියෝව සමාජ මාධ්‍ය වෙත උඩුගත කර ඇති අතර එම වීඩියෝවට විශාල ප්‍රතිචාර සංඛ්‍යාවක් මේ වන විට ලැබෙමින් තිබෙන බවඳ සඳහන්.",
  "timestamp": "2023-09-21T16:07:53",
  "url": "https://hirunews.lk/entertainment/348988/බුලට්-දුම්රියක්-තුළ-පැවති-රෙස්ලින්ග්-තරඟය",
  "category": "Entertainment"
}