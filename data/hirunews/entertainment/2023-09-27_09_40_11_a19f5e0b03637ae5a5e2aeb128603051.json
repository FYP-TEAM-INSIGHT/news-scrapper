{
  "id": "a19f5e0b03637ae5a5e2aeb128603051",
  "source": "hirunews",
  "headline": "Googleට 25යි",
  "content": "ලොව පුරා සිටින බිලියන ගණනක් පරිගණක හා ජංගම දුරකතන පරිශීලකයින් සෑම නිමේෂයකදීම සෙවීමට, සම්බන්ධ වීමට, වැඩ කිරීමට, ක්‍රීඩා කිරීමට සහ තවත් බොහෝ දේ සඳහා සෙවුම් යන්ත්‍රයක් ලෙස Google භාවිත කරනවා.දෛවය හෝ වාසනාව අනුව, ආචාර්ය උපාධි සිසුන් හදාරන සිසුන් දෙනෛකු වන සර්ජි බ්‍රින් සහ ලැරී පේජ් 90 දශකයේ අගභාගයේදී ස්ටැන්ෆර්ඩ් විශ්ව විද්‍යාලයේ පරිගණක විද්‍යා වැඩසටහනේදී හමු වීම Google නිර්මාණයට පදනම වැටෙනවා. ඔවුන් දෙදෙනා සමාන දර්ශනයක් හා සිතුවිලි ඇත්තන් බව ඔවුන්ට ඉක්මනින්ම දැනගත් අතර ලෝක ව්‍යාප්ත වෙබ් ජාලයට වඩාත් ඉක්මනින් හා පහසුවෙන් ප්‍රවේශ විය හැකි වඩා හොඳ සෙවුම් යන්ත්‍රයක් සඳහා මූලාකෘතියක් සංවර්ධනය කිරීමට මොවුන් දෙදෙනා ඔවුන්ගේ නේවාසික කාමරවල සිට නිදිවර්ජිතව වෙහෙස නොබලා වැඩ කරනවා.ඔවුන් ඔවුන්ගේ ව්‍යාපෘතියේ කූඨප්‍රාප්තියට එළැඹෙන විට කුලියට ගත් ගරාජයක තම කාර්යාලය Google Inc නමින් 1998 සැප්තැම්බර් 27 වන දින නිල වශයෙන් ආරම්භ කරන්නේ ලොව එතෙක් මෙතෙක් බිහිවූ විශිෂ්ටතම මෘදුකාංගය තමන් බිහි කළ වග ලොවට හඬනඟා කියමින්.1998 වසරේ සිට අද වන විට Google බොහෝ වෙනස්වීම් සිදුවී තිබෙනවා. අද Googleහි පෙනෙන පරිදි ලාංඡනය ඇතුළුව වෙනස්කම් රැසක් සිදුවී තිබුණත් ඔවුනගේ මෙහෙවර එලෙසම අඛණ්ඩව පවතිනවා.අද වන විට ලෝකයේ Googleවලට අමතරව තවත් බොහෝ සෙවුම් යන්ත්‍ර නිර්මාණය වී තිබුණත් තොරතුරු සංවිධානය කිරීම සහ එයට විශ්වීය වශයෙන් ප්‍රවේශ විය හැකි සහ ලොව පුරා සිටින බිලියන ගණනක් වු පරිශීලකයින්ට සෙවීමට, සම්බන්ධ වීමට, වැඩ කිරීමට, ක්‍රීඩා කිරීමට සහ තවත් බොහෝ දේ සඳහා තවමත් ප්‍රමුඛතම සෙවුම් යන්ත්‍රය ලෙස බිලියන ගණනක් Google භාවිත කරනවා.මානව වංශකතාවේ නවමු පරිච්ඡේදයක් සනිටුහන් කළ Google අතීත වර්තමාන හා අනාගත යන කාලත්‍රයම අතික්‍රමණය කරමින් තොටිල්ලේ සිට සුසානය දක්වා වු සකලවිධ මානව අවශ්‍යතා සපුරාලමින්, දිනෙන් දින යාවත්කාලීන වෙමින් සයිබර් අවකාශයේ සොඳුරු,කීකරු මෙහෙකරුවෙකු ලෙස ඔබ ළඟ හෙට දිනත් රැඳෙනු නොඅනුමානයි.සුබ උපන් දිනයක් Google.!",
  "timestamp": "2023-09-27T09:40:11",
  "url": "https://hirunews.lk/entertainment/349524/googleට-25යි",
  "category": "Entertainment"
}