{
  "id": "28b1069ce4bcb3ee0d3f1aedbeeb3c35",
  "source": "hirunews",
  "headline": "wordpad මෘදුකාංගය යාවත්කාලීන නොකිරීමට තිරණය කරයි",
  "content": "මයික්‍රොසොෆ්ට් සමාගම විසින් wordpad මෘදුකාංගය යාවත්කාලීන නොකිරීමට තීරණය කර තිබෙනවා.මෙම සමාගම පවසන්නේ ඊට ක්‍රියාකාරී සංවර්ධනයක් අවශ්‍ය නොවන බැවින් එය අත්හැරීමට තීරණය කළ බවයි.wordpad යනු මයික්‍රොසොෆ්ට් මෙහෙයුම් පද්ධතියේ මුලික පෙළ - සංස්කරණ යෙදුමක්.මෙම මෘදුකාංගයෙන් පරිශීලකයින්ට අකෘතිගත පෙළ සමඟ ලේඛන නිර්මාණය කිරීමට සහ සංස්කරණය කිරීමට හා අනෙකුත් ගොනු වෙත පින්තූර සහ සැබැඳි ඇතුළත් කිරීමට අවස්ථාව ලැබුණා.windows 95 නිකුත් වූ දින සිට 1995 සිට windows පද්ධති මත එය ස්වයංක්‍රීයව ස්ථාපනය වුණා.මේ වනවිට අදාළ සමාගම විසින් Microsoft word සහ Notepad භාවිතා කරන ලෙස එම සමාගම පරිශීලකයින්ට යෝජනා කර තිබෙනවා.විදෙස් මාධ්‍ය වැඩිදුරටත් සඳහන් කරන්නේ wordpad මෘදුකාංගය අත්හැරීමේ ක්‍රියාවලිය සිදුවන දිනයක් ප්‍රකාශ කර නොමැති බවයි.",
  "timestamp": "2023-09-04T07:27:20",
  "url": "https://hirunews.lk/entertainment/347066/wordpad-මෘදුකාංගය-යාවත්කාලීන-නොකිරීමට-තිරණය-කරයි",
  "category": "Entertainment"
}