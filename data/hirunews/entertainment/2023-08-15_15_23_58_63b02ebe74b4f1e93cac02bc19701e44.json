{
  "id": "63b02ebe74b4f1e93cac02bc19701e44",
  "source": "hirunews",
  "headline": "අකේෂ් කුමාර්ට ඉන්දියානු පුරවැසිභාවය",
  "content": "සුපිරි නළු අක්ෂේ කුමාර්ට ඉන්දියානු පුරවැසි භාවය හිමිව ඇති බවට විදෙස් මාධ්‍ය වාර්තා කොට සිටිනවා.ඔහු සිය නිල රජයේ ලේඛනවල පින්තූරයක් සමඟ ට්විටර් වෙබ් අඩවියේ ඒ පිළිබඳව දක්වා තිබෙනවා.අක්ෂේ මීට පෙර කැනේඩියානු පුරවැසියෙකු වූ අතර, එම නිසා ම ඔහු බොහෝ විට සමහර අංශවල විවේචනයට ලක් වූ බව සඳහන්.ඉන්දියාවේ 77 වන නිදහස් දිනය යෙදෙන අද වැනි දිනයක ඔහුට මෙම ඉන්දියානු පුරවැසි භාවය හිමි වූ බවයි විදෙස් මාධ්‍ය සඳහන් කොට සිටින්නේ.මේ සම්බන්ධව ඔහු සිය ටිව්ටර් සටහනේ දැක් වූ මොහොතේ පටන් බොහෝ ප්‍රතිචාර හිමි වූ අතර එම ප්‍රතිචාර අතර '' මොහු ඉන්දියාවට දියමන්තියක් බවයි\" ඇතැමෙක් සිය අදහස ඔස්සේ ප්‍රකාශ කර තිබුණේ.",
  "timestamp": "2023-08-15T15:23:58",
  "url": "https://hirunews.lk/entertainment/344911/අකේෂ්-කුමාර්ට-ඉන්දියානු-පුරවැසිභාවය",
  "category": "Entertainment"
}