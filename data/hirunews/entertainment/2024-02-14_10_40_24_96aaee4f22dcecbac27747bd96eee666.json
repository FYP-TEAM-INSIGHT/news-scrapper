{
  "id": "96aaee4f22dcecbac27747bd96eee666",
  "source": "hirunews",
  "headline": "අඟහරු ග්‍රහයා මත ජනාවාස පිහිටුවීමේ සැලැස්ම නුදුරේදීම අරඹන බව එලෝන් මස්ක් කියයි",
  "content": "අඟහරු ග්‍රහයා මත ජනාවාස පිහිටුවීමේ සැලැස්ම නුදුරේදීම ආරම්භ කිරීමට බලාපොරොත්තු වන බව බිලියනපති එලෝන් මස්ක් නැවත වරක් සිය එක්ස් ගිණුමේ සටහනක් තබමින් ප්‍රකාශ කර තිබෙනවා. පෘථිවි වැසියන් මිලියනයක් අඟහරු ග්‍රහයා වෙත ගෙන යාමේ සැලැස්ම ස්පේස් එක්ස් සමාගම නිර්මාණය කරමින් සිටින බවයි ඔහු කියා සිටියේ. ජනතාවට ජීවත් වීමට සුදුසු පරිසරයක් නිර්මාණය කිරීම සදහා අගහරු ග්‍රහයා තුළ ස්වයංපෝෂිත පාරිසරික පද්ධතියක් බිහි කිරීමට අදහස් කරන බවට ඔහු ඉගි පළ කර තිබෙනවා.",
  "timestamp": "2024-02-14T10:40:24",
  "url": "https://hirunews.lk/entertainment/362050/අඟහරු-ග්‍රහයා-මත-ජනාවාස-පිහිටුවීමේ-සැලැස්ම-නුදුරේදීම-අරඹන-බව-එලෝන්-මස්ක්-කියයි",
  "category": "Entertainment"
}