{
  "id": "202fa6da56e4dacc5f0d6fb3ce9e2fee",
  "source": "hirunews",
  "headline": "ප්‍රසිද්ධ තෙළිඟු සිනමා නළු රාම් චරන් පිය පදවිය ලබයි",
  "content": "ප්‍රසිද්ධ තෙළිඟු සිනමා නළු රාම් චරන්ගේ බිරිඳ බිළිඳියක බිහි කිරීමත් සමග රාම්චරන් පිය පදවිය ලබා තිබෙනවා.චරන් සහ ඔහුගේ බිරිඳ වන උපසනා දරුවකු බිහි කරන්නේ විවාහයෙන් වසර 11කට පසුව බවයි වාර්තා වන්නේ.කෙසේ වෙතත් තෙළිඟු සිනමාවේ මෙගා ස්ටාර් චරන්ගේ පියා වන චිරන්ජිවීත් ඉන්නේ ඉතාමත් සතුටින් බවද ඉන්දීය මාධ්‍ය වාර්තා කරනවා.ඔහු ට්විටර් සටහනක් තබමින් රසිකයින්හට පවසා ඇත්තේ ආදරණීය මිණිබිරියකගේ සීයා කෙනෙක් වීම ගැන සතුටු වන බවයි.අල්ලු-කොනිඩෙලා පව්ල කියන්නේ තෙළිඟු සිනමාවේ විශාලම පවුලයි.නිෂ්පාදකයින්, සුපිරි නළු නිළියන් මෙම පවුලට අයත් වෙනවා.පවන් කල්‍යාන්,අල්ලු අර්ජුන්,වෛශ්නව් තේජ් වගේ තෙළිඟු සිනමාවේ පෙරළිකාරයන් අතරට ආව මේ පුංචි දියණියට පවුලේ හැමෝගෙන්ම ආශිර්වාදය ලැබී ඇති බවයි එරට මාධ්‍ය වාර්තා කරන්නේ.එමෙන්ම රාම් චරන්ගේ නවතම සිනමා පටය \"ගේම් චේන්ජර්\" ලබන වසරේ තිරගත වීමට නියමිතයි.",
  "timestamp": "2023-06-21T15:57:54",
  "url": "https://hirunews.lk/entertainment/338627/ප්‍රසිද්ධ-තෙළිඟු-සිනමා-නළු-රාම්-චරන්-පිය-පදවිය-ලබයි",
  "category": "Entertainment"
}