{
  "id": "8e154e90163d133cd5794e155be95d8e",
  "source": "hirunews",
  "headline": "රුපියල් කෝටි 1941ක් වියදම් කළ විවාහ මංගල්‍යය",
  "content": "පසුගියදා පැරිස් නුවරදී සිදු කළ අමෙරිකානු ඩොලර් මිලියන 59ක් (රුපියල් කෝටි 1941ක පමණ මුදලක්) වැය කළ විවාහ මංගල උත්සවයක් මේ වන විට සමාජමාධ්‍ය හරහා කතාබහට ලක්ව තිබෙනවා.මෙසේ විවාහ වී ඇත්තේ අමෙරිකාවේ දකුණු ෆ්ලොරීඩාහි පදිංචි 26 හැවිරිදි මැඩලින් බ්‍රොක්වේ සහ ඇගේ පෙම්වතා වූ ජේකොබ් ලැග්‍රොන් යන යුවළ වන අතර මෙම විවාහය ‘සියවසේ විවාහය’ ලෙස නම් කර ඇති බවයි වාර්තා වන්නේ.මනාලියගේ පියා අමෙරිකාවේ ප්‍රමුඛතම මෝටර් රථ අලෙවි සමාගමක හිමිකරුවකු වන අතර, දියණියගේ විවාහයේ සම්පූර්ණ වියදම දරා ඇත්තේ ඔහු විසින් බව ද සඳහන්.විදෙස් මාධ්‍ය වාර්තා කරන්නේ ලොව ධනවත්ම පුද්ගලයන්, ලෝක ප්‍රකට නළුනිළියන් මෙම විවාහ මංගල උත්සවයට සහභාගී වූ බවයි.අදාළ මංගල උත්සවයට පැරීසියේ පිහිටි යුරෝපයේ විශාලතම මන්දිරය වන වර්සෙයිල්ස් මන්දිරයේ පෙරහුරු රාත්‍රී සාදයක්, තරු පහේ නිවාඩු නිකේතනයක තනිකඩ උත්සව සතියක්, මනාල යුවළගේ මිතුරු මිතුරියන්ට සුපිරි දිවා ආහාර භෝජන සංග්‍රහයක්ද ඇතුළත් වී තිබෙනවා.විවාහ උත්සවයට විවිධ මිල ගණන් යටතේ සැරසිලි අයිතමයන් වෙනත් ආයිත්තම් 119ක් ඇතුළත් වී ඇති අතර එහි වටිනාකම අමෙරිකානු ඩොලර් 28 සිට දසදහස දක්වා පරාසයක තිබූ බවයි වැඩිදුරටත් වාර්තා වන්නේ.",
  "timestamp": "2023-11-29T22:30:36",
  "url": "https://hirunews.lk/entertainment/355233/රුපියල්-කෝටි-1941ක්-වියදම්-කළ-විවාහ-මංගල්‍යය",
  "category": "Entertainment"
}