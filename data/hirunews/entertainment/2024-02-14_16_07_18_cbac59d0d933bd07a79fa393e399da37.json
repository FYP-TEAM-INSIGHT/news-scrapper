{
  "id": "cbac59d0d933bd07a79fa393e399da37",
  "source": "hirunews",
  "headline": "ආදරයට රසයක් එක්කෙරූ ජපාන‍යේ \"Romance Bread\"",
  "content": "ආදරයේ විවිධ අවස්ථා AI තාක්ෂණය ඔස්සේ අනුකරණය කර, එයින් පේස්ට්‍රි විශේෂයක් නිෂ්පාදනය කිරීමට ජපානයේ බේකරියක් සමත්ව තිබෙනවා.එරට තිබෙන පැරණිතම බේකරිය වන Kimuraya සහ ජපන් ඉලෙක්ට්‍රොනික නිෂ්පාදන සමාගමක් වන NEC Corp එකාබද්ධ වී \"RenAI\" හෙවත් ‘romance bread’ ‍යනුවෙන් මෙම පේස්ට්‍රි විශේෂය නිර්මාණය කර ඇති බව විදෙස් මාධ්‍ය වාර්තා කරනවා.ප්‍රේමයේ විවිධ අවධීන් හඟවන පරිද්දෙන් ප්‍රේස්ට්‍රි පහක් නිර්මාණය කර තීබීම මෙහි විශේෂත්වයයි. ඒ අනුව අහඹු ආදරණීය හමුවීම්, පළමු ආදර හමුව, අන්‍යෝන්‍ය ආදරය, ඊර්ෂ්‍යාව, ආදරය බිඳී යාම නිසා ඇති වූ සිත් රිදීම් වැනි ප්‍රේමයේ අවධීන් පහක් නිරූපණය කර තිබෙනවා.මෙම පේස්ට්‍රි නිර්මාණය කිරීම සඳහා එරට රූපවාහිනිය නාලිකාවක විකාශය වන රියැලිටි dating show එකක් සහ ජපන් ගීත 35,000ක පදරචනයන්වල තිබෙන පළතුරු සහ රසකැවිලි යොදාගනිමින් AI තාක්ෂණය ඔස්සේ විශ්ලේෂණයක් සිදු කළ තිබෙන බවටයි වැඩිදුරටත් පවසන්නේ.ටෝකියෝවල Kanto ප්‍රදේශයේ සුපිරි වෙළෙඳසැල් වලින් \"යෙන් 200 ($1.4)ක\" මුදකට මෙම පේස්ට්‍රිය මිළඳී ගැනීමට පුළුවන්.",
  "timestamp": "2024-02-14T16:07:18",
  "url": "https://hirunews.lk/entertainment/362084/ආදරයට-රසයක්-එක්කෙරූ-ජපාන‍යේ-romance-bread",
  "category": "Entertainment"
}