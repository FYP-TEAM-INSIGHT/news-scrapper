{
  "id": "0b2fca352ba7b3d31485de48f4d48472",
  "source": "hirunews",
  "headline": "දඟකාර පුංචි නැට්ටුවන් පිරිවරාගත් ප්‍රාසාංගික නර්තනයේ රියැලිටි ටෙලිවිෂන් සන්නාමය \"හිරු SUPER DANCER\"කිරුළ තිනේෂිකා නිසල්යා දිනා ගනී",
  "content": "පුංචි නැට්ටුවන් පිරවරාගත් ප්‍රාසාංගික නර්තනයේ රියැලිටි ටෙලිවිෂන් සන්නාමය වන \"හිරු SUPER DANCER\" තරඟයේ අවසන් මහා තරඟය ( Grand Finale)ඊයේ (12) නෙළුම් පොකුණ රඟහලේ දී පැවැත්වුණා.නර්තනයේ දක්ෂයින් විශාල පිරිසක් අතරින් තෝරා පත් කර ගැණුනු අවසන් සුපිරි නර්තන තරු 5 දෙනා වන සිතුම් මලීෂ, ජනිඳු චමත් කුමාර, රිසලි සනුලියා, ටිශාල් පන්සිළු, තිනේෂිකා නිසල්යා ඊයේ (12) පැවති අවසන් මහා තරඟයේදී කරට කර තරඟ වැදුනා.ඒ අනුව ජනතාවගේ SMS මනාපය මත ඊයේ පැවැත්වුණු හිරු SUPER DANCER අවසන් මහා තරඟයෙන් ප්‍රථම ස්ථානය දිනාගන්නට තිනේෂිකා නිසල්යා (ජින්නා) සමත් වුණා.මේ අතර ජනිඳු චමත් කුමාර දෙවන ස්ථානයත් ටිශාල් පන්සිළු තෙවන ස්ථානයත් ලබා ගත් අතර සිව්වන ස්ථානය රිසලි සනුලියා සහ පස්වන ස්ථානය සිතුම් මලීෂ දිනාගත්තා.ජයග්‍රාහකයින්ට ත්‍යාග පිරිනමනු ලැබුවේ ආසියානු මාධ්‍ය ජාලයේ ප්‍රධාන විධායක නිලධාරී වින්සන්ට් ද සිල්වා මහතා විසින්. හිරු SUPER DANCER කිරුළ හිමිකරගත් තිනේෂිකා නිසල්යාට රුපියල් ලක්ෂ 23 ක් වටිනා මෝටර් රථයක්, ලැප්ටොප් පරිගණකයක්, මවුන්ටන් බයිසිකලයක් මෙන්ම නර්තන ශිෂ්‍යත්වයක්ද හිමිවුණා. අවසන් වටයේ තරග වැදුණු පස්වන ස්ථානය දක්වා අනෙක් තරඟකරුවන්ට මුදල් ත්‍යාග මෙන්ම මවුන්ටන්  බයිසිකල්, ලැප්ටොප්  පරිගණක, රූපවාහිනී, තෑගි වවුචර් සහ නර්තන ශිෂ්‍යත්ව පිරිනැමුණා.      ",
  "timestamp": "2018-05-13T06:38:38",
  "url": "https://hirunews.lk/entertainment/190605/දඟකාර-පුංචි-නැට්ටුවන්-පිරිවරාගත්-ප්‍රාසාංගික-නර්තනයේ-රියැලිටි-ටෙලිවිෂන්-සන්නාමය-හිරු-super-dancerකිරුළ-තිනේෂිකා-නිසල්යා-දිනා-ගනී",
  "category": "Entertainment"
}