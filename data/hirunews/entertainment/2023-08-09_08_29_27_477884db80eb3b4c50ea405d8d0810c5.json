{
  "id": "477884db80eb3b4c50ea405d8d0810c5",
  "source": "hirunews",
  "headline": "ලෝක බළල් දිනයේදී ධනවත්ම බළලා බුරුමයෙන්",
  "content": "ජාත්‍යන්තර බළල් දිනය යෙදී තිබුණු ඊයේ (08) ඉන්ඩියා ටයිම්ස් පුවත් සේවය ලොව වඩාත්ම ධනවත් බළලුන් දසදෙනාගේ ලැයිස්තුවක් නිකුත් කර තිබෙනවා.එම ලැයිස්තුවට අනුව ලොව ධනවත්ම බළලා ලෙස වාර්තා වන්නේ බුරුම- පර්සියානු මිශ්‍ර සම්භවයක් සහිත නල නමැති බැළලියක් බවයි වාර්තා වෙන්නේ.අමෙරිකාවේ ලොස් ඇන්ජලිස් නුවර වරිසිරි නමැති තරුණියක විසින් මීට වසර ගණනාවකට පෙර සුරතල් සතුන් අලෙවි කරන සාප්පුවකින් මිලදී ගෙන හදා වඩා ගත් ‘නල‘ගේ වත්කම අමෙරිකානු ඩොලර් මිලියන 100ක් බවයි විදෙස් මාධ්‍ය වාර්තා කොට සිටින්නේ.ලොව ජනප්‍රියතම බළලා ලෙසත්, ඉන්ස්ටර්ග්‍රෑම් සමාජ මාධ්‍ය ජාලයේ වැඩිම අනුගාමිකයන් පිරිසක් සිටින බළලා ලෙසත් ගිනස් වාර්තාවටත් හිමිකම් කියන්නේ මේ බැළලිය වන අතර මේ වනවිට ඉන්ස්ටර්ග්‍රෑම් සමාජ මාධ්‍ය ජාලයේ ඇගේ අනුගාමිකයන් පිරිස මිලියන 4.4ක් බව ද සඳහන්.",
  "timestamp": "2023-08-09T08:29:27",
  "url": "https://hirunews.lk/entertainment/344173/ලෝක-බළල්-දිනයේදී-ධනවත්ම-බළලා-බුරුමයෙන්",
  "category": "Entertainment"
}