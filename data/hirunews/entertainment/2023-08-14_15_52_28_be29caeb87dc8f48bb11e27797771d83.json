{
  "id": "be29caeb87dc8f48bb11e27797771d83",
  "source": "hirunews",
  "headline": "ලොව දීර්ඝතම කාන්තා රැවුල සඳහා වූ ගිනස් වාර්තාව අමෙරිකාවට",
  "content": "එරින් හනීකට් නැමැති කාන්තාව ලොව දීර්ඝතම කාන්තා රැවුල සඳහා වූ ගිනස් වාර්තාව හිමි කරගෙන තිබෙනවා.ඇය වයස අවුරුදු 38ක් වන ඇමෙරිකා එක්සත් ජනපදයේ මිචිගන් ප්‍රාන්තයේ පදිංචිකාරියක් බවයි වාර්තා වන්නේ.විදෙස් මාධ්‍ය සඳහන් කරන්නේ හනීකට්ගේ රැවුල සෙන්ටිමීටර 30 ක් දිගට වවා තිබූ බවයි.හෝමෝන අසමතුලිතතාවයක් හේතුවෙන් මෙසේ අසාමාන්‍ය ලෙස ඇයගේ රැවුල වැවෙන අතර රැවුල වැවීම සඳහා කිසිඳු පෝෂකයක් අවශ්‍ය නොවූ බවයි ඇය පැවසුවේ.ප්‍රථම වරට වයස අවුරුදු 13 දී ඇය රැවුල වැවීම ආරම්භ කර ඇති අතර දවසට තුන් වරක් රැවුල කැපීමට පුරුදු වී සිටි තමා එම පුරුද්ද අත්හැරීමෙන් පසු අවුරුදු දෙකක් තුළ සෙන්ටිමීටර 30 ක් දිගට වැවුනු බවයි ඇය මාධ්‍ය ඉදිරියේ සඳහන් කළේ.",
  "timestamp": "2023-08-14T15:52:28",
  "url": "https://hirunews.lk/entertainment/344811/ලොව-දීර්ඝතම-කාන්තා-රැවුල-සඳහා-වූ-ගිනස්-වාර්තාව-අමෙරිකාවට",
  "category": "Entertainment"
}