{
  "id": "458ff324ed618a9db809de888bfa48b8",
  "source": "hirunews",
  "headline": "නිළි ත්‍රිෂාට පොලීසියෙන් ලිපියක්",
  "content": "රංගන ශිල්පිනී ත්‍රිෂා සම්බන්ධයෙන් රංගන ශිල්පී මන්සූර් අලි ඛාන් පසුගියදා කළ ප්‍රකාශය ආන්දෝලනයට තුඩු දී තිබෙනවා.මේ සම්බන්ධයෙන් පොලීසිය මන්සූර් අලිඛාන්ට එරෙහිව නඩු පවරා පරීක්ෂණයක්ද පවත්වා ඇති බවයි වාර්තා වෙන්නේ.මන්සූර් අලි ඛාන්ට මෙම නඩුවෙන් ඇප නොලැබුණු අවස්ථාවේදී ඔහු ත්‍රිෂාගෙන් සමාව ඉල්ලා තිබූ අතර ඉන් අනතුරුව මන්සූර් අලි ඛාන් කියා සිටියේ ත්‍රිෂාට එරෙහිව අපහාස නඩුවක් ගොනු කරන බවයි.මන්සූර් අලි ඛාන්ගේ කතාව සම්බන්ධයෙන් ත්‍රිෂාගෙන් ප්‍රශ්න කිරීමට පොලිසිය තීරණය කර තිබෙනවා.ඒ අනුව එරට පොලීසිය විසින් නිළි ත්‍රිෂාට ලිපියක් යොමුකර තිබෙනවා.එම ලිපියේ සඳහන් වූයේ මෙවැනි අදහසක්.'' මන්සූර් අලි ඛාන්ට එරෙහිව පවරා ඇති නඩුව සම්බන්ධයෙන් අපට ඔබෙන් පැහැදිලි කිරීම් කිහිපයක් ඇසීමට අවශ්‍යයි. ඒ නිසා ඔබට ප්‍රශ්න කිරීම සඳහා පොලිසියට පැමිණෙන්න.''",
  "timestamp": "2023-12-01T22:08:15",
  "url": "https://hirunews.lk/entertainment/355442/නිළි-ත්‍රිෂාට-පොලීසියෙන්-ලිපියක්",
  "category": "Entertainment"
}