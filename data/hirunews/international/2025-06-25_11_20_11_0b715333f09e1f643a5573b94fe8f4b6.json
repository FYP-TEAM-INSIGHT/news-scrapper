{
  "id": "0b715333f09e1f643a5573b94fe8f4b6",
  "source": "hirunews",
  "headline": "චීන පුරවැසියන්ට දේපල හිමිකම සීමා කිරීමේ පනතට ටෙක්සාස් ආණ්ඩුකාරයාගේ අත්සන",
  "content": "අමෙරිකාවේ ටෙක්සාස්හි ආණ්ඩුකාර ග්‍රෙග් ඇබට් විසින් චීන පුරවැසියන් විසින් ටෙක්සාස් හි දේපල හිමිකම සීමා කිරීමේ පනතට අත්සන් තබා තිබෙන බව විදෙස් මාධ්‍ය වාර්තා සඳහන් කරනවා.ඒ අනුව එම පනත නීතියක් බවට පත්ව තිබෙන බවත් එම මාධ්‍ය වාර්තා වැඩිදුරටත් පෙන්වා දෙනවා.ඒ පනත ප්‍රථම වරට හඳුන්වා දී වසර දෙකකට වැඩි කාලයකට පසුවයි.පනතට අත්සන් තබමින් ආණ්ඩුකාරවරයා පවසා ඇත්තේ, ජාතික ආරක්ෂාවට තර්ජනයක් යැයි සලකන රටවල පුද්ගලයින්ට ප්‍රාන්තයේ දේපල මිලදී ගැනීම හෝ අත්පත් කර ගැනීම තහනම් බවයි.රිපබ්ලිකානුවෙකු වන ආණ්ඩුකාර ග්‍රෙග් ඇබට් ගත් තීරණය සහ පැනවූ නව නීතිය චීනය මෙන්ම ඉරානය, උතුරු කොරියාව සහ රුසියාව යන රටවල පුරවැසියන්ට ද වලංගු වනු ඇති බවයි විදෙස් මාධ්‍ය වාර්තා වැඩිදුරටත් සඳහන් කරන්නේ.",
  "timestamp": "2025-06-25T11:20:11",
  "url": "https://hirunews.lk/408286/texas-governor-signs-bill-restricting-property-ownership-for-chinese-citizens",
  "category": "International"
}