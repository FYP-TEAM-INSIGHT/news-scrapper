{
  "id": "dee113a7f7f32452c7a9579daa3989dc",
  "source": "hirunews",
  "headline": "පාප් වහන්සේ, ස්වර්ගස්ථ වූ ෆ්‍රැන්සිස් පාප් වහන්සේගේ සොහොන් ගෙය නැරඹිමට යයි",
  "content": "නව පාප් ධුරයට පත් වූ 14 වන ලියෝ පාප් වහන්සේ, සාන්ත මරියා මැජියෝරේ දේවාස්ථානයෙහි පිහිටා ඇති ස්වර්ගස්ථ වූ ශුද්ධෝත්තම ෆ්‍රැන්සිස් පාප් වහන්සේගේ සොහොන් ගෙය වෙත ගොස් තිබෙනවා. විදෙස් මාධ්‍ය වාර්තා කළේ සිය පළමු සංචාරය අවසන් කරමින් නැවත වතිකානය වෙත ආපසු යන අතරතුරදී උන්වහන්සේ ෆ්‍රැන්සිස් පාප් වහන්සේගේ සොහොන් ගෙය සහ සාලස් පොපුලි රොමානි නම් කන්‍යා මරිය තුමියගේ පිළිරුව වෙත ගොස් යාච්ඤා මෙහෙයන්හි නිරත වී ඇති බවයි. එසේම උන්වහන්සේ පාප් වහන්සේ ලෙස තේරී පත් වීමෙන් පැය 48 කටත් අඩු කාලයකට පසු, සිය පළමු සංචාරය ලෙස ජෙනසානෝ හි යහපත් උපදේශක මවගේ සිද්ධස්ථානයේ සංචාරය කර තිබෙනවා.",
  "timestamp": "2025-05-11T09:00:25",
  "url": "https://hirunews.lk/404523/pope-visits-tomb-of-deceased-pope-francis",
  "category": "International"
}