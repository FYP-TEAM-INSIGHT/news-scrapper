{
  "id": "a5074460976053f55522f0fab69a2478",
  "source": "hirunews",
  "headline": "බංග්ලාදේශයේ දේශපාලන අර්බුද ගැන ජගත් සංවිධානයේ කණස්සල්ල",
  "content": "බංග්ලාදේශය තුළ ඇතැම් දේශපාලන පක්ෂ තහනම් කිරීම සම්බන්ධයෙන් එක්සත් ජාතීන්ගේ මානව හිමිකම් පිළිබඳ මහ කොමසාරිස් වොල්කර් ටර්ර්ක්ගේ දැඩි අවධානය යොමුව තිබෙනවා.  ඒ අනුව ඔහු පවසන්නේ, බංග්ලාදේශයේ දේශපාලන පක්ෂ සහ ඒ ආශ්‍රිත සියලු ක්‍රියාකාරකම් තහනම් කිරීම පිළිබඳව කනස්සල්ල පළ කරන බවයි.  එවැනි තීරණය මගින් ප්‍රකාශනයේ සහ රැස්වීමේ නිදහස අනිසි ලෙස සීමා කරන බව ඔහු අවධාරණය කර ඇති බවයි විදෙස් මාධ්‍ය වාර්තා සඳහන් කරන්නේ.  මේ අතර දේශපාලන පක්ෂ සමග සාකච්ඡාවකට එක්වන ලෙස ද එක්සත් ජාතීන්ගේ මානව හිමිකම් පිළිබඳ මහ කොමසාරිස්වරයා බංග්ලාදේශයේ අන්තර්වාර රජයෙන් ඉල්ලා ඇති අතර, රට තුළ නිදහස් හා සියල්ලන් ඇතුළත් මැතිවරණ සඳහා ද ඔහු ඉල්ලීමක් කර ඇති බවයි එම මාධ්‍ය වාර්තාවල වැඩිදුරටත් සඳහන් වන්නේ.",
  "timestamp": "2025-06-19T15:46:09",
  "url": "https://hirunews.lk/407671/un-concerned-about-political-crisis-in-bangladesh",
  "category": "International"
}