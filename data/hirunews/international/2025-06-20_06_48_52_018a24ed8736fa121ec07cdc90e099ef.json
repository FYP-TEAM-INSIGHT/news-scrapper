{
  "id": "018a24ed8736fa121ec07cdc90e099ef",
  "source": "hirunews",
  "headline": "ඊශ්‍රායල-ඉරාන ගැටුමේදී අමෙරිකාව ගන්නා ක්‍රියාමාර්ගය පිළිබඳ ජනපති ට්‍රම්ප්ගේ තීරණය සති දෙකක් ඇතුළත",
  "content": "ඉරානයට පහරදීම සම්බන්ධයෙන් ඉදිරි සති දෙක තුළ තීරණය කරන බව අමෙරිකානු ජනාධිපති ඩොනල්ඩ් ට්‍රම්ප් පවසනවා. ඔහු සඳහන් කර ඇත්තේ, ඊට පෙර යටත් වීමට ඉරානයට තවත් අවස්ථාවක් පවතින බවයි. එමෙන්ම, ඊශ්‍රායලය විසින් දැනට ක්‍රියාත්මක කර ඇති මෙහෙයුම් සදහා අඛණ්ඩව සහය ලබා දෙන බවද අමෙරිකානු ජනාධිපතිවරයා වැඩිදුරටත් ප්‍රකාශ කර තිබෙනවා.මේ අතර, ඊශ්‍රායලය විසින් ගත වූ පැය 24 තුළද ඉරානයේ හදුනාගත් ඉලක්ක රැසකට ඩ්‍රෝන ප්‍රහාර එල්ල කළා.එමෙන්ම, ඉරානය ද ටෙල්අවිව් ඇතුලු ඊශ්‍රායලයේ ප්‍රදේශ රැසකට තවදුරටත් මිසයිල ප්‍රහාර එල්ල කරන බවයි විදෙස් වාර්තා සදහන් කළේ. එමෙන්ම, ඔස්ට්‍රේලියාව ද ඊයේ දිනයේ ඉරානයේ ටෙහෙරාන් අගනුවර පිහිටි සිය තානාපති කාර්යාලය වසා දැමුණා.",
  "timestamp": "2025-06-20T06:48:52",
  "url": "https://hirunews.lk/407714/president-trumps-decision-on-us-action-in-israel-iran-conflict-within-two-weeks",
  "category": "International"
}