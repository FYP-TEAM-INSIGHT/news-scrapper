{
  "id": "0e10b95b1f777863f0320f83168f5a58",
  "source": "hirunews",
  "headline": "ඉන්දු - ප්‍රංශ ආරක්ෂක නියෝජිතයින් පිරිසක් අතර හමුවක්",
  "content": "ඉන්දීය ආරක්ෂක නියෝජිත කණ්ඩායමක් සහ ප්‍රංශ ආරක්ෂක නිලධාරීන් අතර හමුවක් සිදුව තිබෙන බව එරට මාධ්‍ය වාර්තා කරනවා.  ඒ, ප්‍රංශයේ පැවැති පැරිස් ගුවන් ප්‍රදර්ශනයට සමගාමීවයි. ඉන්දීය නාවික හමුදාවේ මාණ්ඩලික ප්‍රධානී අද්මිරාල්ර් ඉන්දීය ආරක්ෂක දූත පිරිසට නායකත්වය දී ඇති අතර ප්‍රංශ පාර්ශ්වයේ ප්‍රධානියා වූයේ ආයුධ අධ්‍යක්ෂ ජනරාල් ලුතිනන් ජෙනරාල් ගේල් ඩයස් ඩි ටූස්ටා යි.  ප්‍රංශ ආරක්ෂක නිලධාරීන්ට අනුව, දෙපාර්ශ්වය අතර හමුවේ දී දැනටමත් ඉන්දීය ගුවන් හමුදාව සන්නද්ධ කරන රෆාල් සමුද්‍ර වැඩසටහන විධිමත් ලෙස දියත් කිරීම පිළිබඳ සාකච්ඡා කර තිබෙනවා.  මේ අතර, නාවික මාණ්ඩලික ප්‍රධානී අද්මිරාල් දිනේෂ් කුමාර් ත්‍රිපාති අමෙරිකානු නාවික හමුදාවේ පැසිෆික් බලඇණියේ අද්මිරාල් ස්ටීවන් ටී.  කොහ්ලර් විසින් සත්කාරකත්වය දරන ලද 12 වැනි ප්‍රධාන නායක හමුව අමතා තිබෙනවා.  රටවල් 19ක නාවික හමුදා ප්‍රධානීන් සම්බන්ධ වූ එහි දී නවෝත්පාදන සහ තාක්‍ෂණය තුළින් ඉන්දු-පැසිෆික් සාගරයේ සමුද්‍රීය ආරක්ෂාව සාක්ෂාත් කර ගැනීම පිළිබඳ සාකච්ඡා කර තිබුණා.",
  "timestamp": "2025-06-23T22:55:07",
  "url": "https://hirunews.lk/408101/a-meeting-between-a-group-of-indo-french-security-representatives",
  "category": "International"
}