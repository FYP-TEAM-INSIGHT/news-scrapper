{
  "id": "d719315838141b40017a817e980848cf",
  "source": "hirunews",
  "headline": "තාක්ෂණය සොරකම් කළ බවට අමෙරිකාවෙන් චීනයට චෝදනා",
  "content": "වෙළඳාම සමතුලිත කිරීම සහ ආදායම ඉහළ නැංවීම සඳහා වර්ධන ගැති තීරුබදු හරහා එක්සත් ජනපදය ලොව පුරා සිය වෙළඳ සබඳතා යළි පිහිටුවන බව අමෙරිකානු රාජ්‍ය ලේකම් මාර්කෝ රුබියෝ ප්‍රකාශ කරනවා.  අමෙරිකාව ගෝලීය වශයෙන් චීන කොමියුනිස්ට් පක්ෂයේ බලපෑමට මුහුණ දෙන බවයි ඔහු අවධාරණය කරන්නේ.  මේ අතර වෙළඳ භාවිතයන් අනිසි ලෙස භාවිතා කිරීමට, අමෙරිකානු තාක්‍ෂණය සොරකම් කිරීමට සහ ෆෙන්ටැනයිල් සඳහා රට ගොදුරු වූ යුගය අවසන් කරන බව ද ඔහු අවධාරණය කර තිබෙනවා.  2026 සඳහා රාජ්‍ය දෙපාර්තමේන්තුවේ ඩොලර් බිලියන 28.5ක අයවැය ඉල්ලීම නිවේදනය කරමින් මාර්කෝ රූබියෝ පැවසුවේ, අමෙරිකාව නව තීරුබදු සමඟ ගෝලීය වෙළඳ සබඳතා යළි පිහිටුවන බව සහ නාස්තිකාර වියදම් කපා හරින බවයි.  ඉන්දු පැසිෆික් කලාපයේ සිට අප්‍රිකාවේ මෙන්ම ලතින් ඇමරිකාව දක්වා චීනයේ දුෂ්ට බලපෑමට එම රටවල දෙපාර්තමේන්තුව මුහුණ දෙන බව ද ඔහු එහිදී පෙන්වා දී තිබුණා.  චීන කොමියුනිස්ට් පක්ෂය අමෙරිකාවේ තාක්‍ෂණය සොරකම් කිරීම සඳහා වෙළඳ පරිචයන් අනිසි ලෙස භාවිතා කළ යුගය අවසන් වී ඇති බව ද රූබියෝ අවධාරණය කරනවා.",
  "timestamp": "2025-05-22T15:46:37",
  "url": "https://hirunews.lk/405194/us-accuses-china-of-stealing-technology",
  "category": "International"
}