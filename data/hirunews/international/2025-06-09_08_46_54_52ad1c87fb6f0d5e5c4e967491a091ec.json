{
  "id": "52ad1c87fb6f0d5e5c4e967491a091ec",
  "source": "hirunews",
  "headline": "ලොස්ඇන්ජලීස් විරෝධතා පාලනයට මැරින් භටයින් පන්සියයක්",
  "content": "සංක්‍රමණික වැටලීම්වලට එරෙහිව ඇමරිකාවේ විරෝධතා පාලනය සඳහා මැරින් භටයින් පන්සිය දෙනෙකු යෙදවිමට සුදනම් බව ඇමරිකාවේ උතුරු විධානය නිවේදනය කර තිබෙනවා.  ඒ අනුව ෆෙඩරල් අණ යටතේ කැලිෆෝනියා හමුදා ජාතික සොල්දාදුවන් දෙදහසක් පමණ යොදවා තිබෙන බව විදෙස් මාධ්‍ය වාර්තා කළා. ලොස්ඇන්ජලීස්, සැන්දියාගෝ සහ සැන්ෆ්‍රැන්සිස්කෝ නගරවල මෙලෙස විරෝධතා ක්‍රියාත්මකයි. ජනාධිපති ඩොනල්ඩ් ට්‍රම්ප් ලොස්ඇන්ජලීස් වෙත යොදවා ඇති ජාතික ආරක්ෂක ඒකක විරෝධතාකරුවන් පාලන කිරීම සඳහා කඳුළු ගෑස් පවා භාවිතා කර තිබෙනවා. සිකුරාදා ආරම්භ වූ විරෝධතා අතරතුර විශාල පිරිසක් අත්අඩංගුවට ගෙන ඇති අතර ගැටුම්වලදී පොලිස් නිලධාරීන් විශාල පිරිසක්ද තුවාල ලබා ඇති බවයි විදෙස් වාර්තා සඳහන් කළේ.",
  "timestamp": "2025-06-09T08:46:54",
  "url": "https://hirunews.lk/406648/five-hundred-marines-to-control-los-angeles-protests",
  "category": "International"
}