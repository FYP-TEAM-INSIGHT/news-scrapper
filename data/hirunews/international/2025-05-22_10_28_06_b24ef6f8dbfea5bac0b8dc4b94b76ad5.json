{
  "id": "b24ef6f8dbfea5bac0b8dc4b94b76ad5",
  "source": "hirunews",
  "headline": "අමෙරිකාවේ වෙඩි තැබීමකින් ඊශ්‍රායල තානාපති කාර්යාලයේ දෙදෙනෙකු මරුට",
  "content": "අමෙරිකාවේ ඊශ්‍රායල තානාපති කාර්යාලයේ සේවකයින් දෙදෙනෙකු වෙඩි තබා ඝාතනය කර තිබෙනවා.  වොෂින්ටන් නුවර පිහිටි යුදෙව් කෞතුගාරයක පැවැති උත්සවකට සහභාගි වී නැවත පැමිණෙමින් සිටි පිරිමි සහ කාන්තාවක මෙලෙස ඝාතනය කර ඇති බවයි විදෙස් මාධ්‍ය වාර්තා කළේ.  ඝාතනයට හේතුව මෙතෙක් අනාවරණ වී නොමැති අතර මෙය යුදෙව් විරෝධි ත්‍රස්තවාදයේ ක්‍රියාවක් බව එක්සත් ජාතින්ගේ සංවිධානයේ ඊශ්‍රායල තානාපතිවරයා සඳහන් කළා.  වෙඩික්කරු මෙතෙක් හදුනාගෙන නොමැති අතර ඔහු අත්අඩංගුවට ගැනීම සඳහා පොලිසිය, වොෂින්ටන් නුවර ප්‍රධාන වීදි වසා දමා මෙහෙයුමක් ආරම්භ කර තිබෙනවා.",
  "timestamp": "2025-05-22T10:28:06",
  "url": "https://hirunews.lk/405161/two-killed-in-shooting-at-israeli-embassy-in-us",
  "category": "International"
}