{
  "id": "f4f617307e42a62c56327f1fdab75da7",
  "source": "hirunews",
  "headline": "මියන්මාර භූකම්පනයෙන් මියගිය සංඛ්‍යාව 2,700ක් දක්වා ඉහළට",
  "content": "මියන්මාරයට බලපෑ භූකම්පනයෙන් මියගිය සංඛ්‍යාව 2,700ක් දක්වා ඉහළ ගොස් ඇති අතර එය 3,000 සීමාව ඉක්මවා යනු ඇති බවට අපේක්ෂා කරන බව එරට හමුදා නායක මින් අවුන්ග් පවසනවා.එසේම, භූ කම්පනයෙන් මියන්මාරයේ බෞද්ධ විහාරස්ථාන සහ නටඹුන් සහිත ස්ථාන 2000කට වැඩි පිරිසක් විනාශයට පත්ව ඇති බවද වාර්තා වනවා.මේ අතර ජීවිත දෙලක්ෂ අනූ අටදහසක් විනාශ විය හැකි ආකාරයේ බිහිසුණු භූමිකම්පාවකට හා සුනාමියට ජපානය ගොදුරු විය හැකි බවට එරට රජය අනතුරු අඟවා තිබුණා. ඒ භූ විද්‍යා ක්ෂේත්‍රයේ විද්වතුන් පිරිසක් සිදුකළ අධ්‍යනයක් පදනම් කර ගනිමින්. එහි අවදානමට මුහුණ පා ඇත්තේ දකුණු දිග ජපානයේ පිහිටි නකායි නගරය ආරක්ෂිත කලාපයයි. එම ප්‍රදේශයට ආසන්න මුහුදේ රිච්ටර් මාපාංක 8 ත් 9 ත් අතර අධිබලැති භූකම්පනයක් සිදුවිය හැකි බවටයි මෙහිදී අනතුරු අගවා ඇත්තේ.",
  "timestamp": "2025-04-01T21:57:59",
  "url": "https://hirunews.lk/401810/මියන්මාර-භූකම්පනයෙන්-මියගිය-සංඛ්‍යාව-2700ක්-දක්වා-ඉහළට",
  "category": "International"
}