{
  "id": "db7de273d7b009d5329606d5d608db71",
  "source": "hirunews",
  "headline": "චීන දරුවන් විදේශයන්හි අධ්‍යාපනට යොමු වීමේ වැඩි නැඹුරුවක්",
  "content": "චීනයේ ප්‍රභූ පවුල් වැඩි වැඩියෙන් සිය දරුවන්ට විදේශයන්හි අධ්‍යාපනය ලබා දීම කෙරෙහි වර්ථමානය වන විට වැඩි නැඹුරුවක් දක්වන බව විදෙස් මාධ්‍ය වාර්තා කරනවා.  ඒ අනුව විශේෂයෙන් අධ්‍යාපනයට ප්‍රමුඛත්වය දෙන පුද්ගලයින් ජපානය වඩාත් කැමති ගමනාන්තයක් ලෙස තෝරා ගනු ඇති බවයි එම මාධ්‍ය වාර්තා පවසන්නේ.  ඒ අනුව ටෝකියෝ හි වර්ධනය වන ජාත්‍යන්තර පාසල්වලට තම දරුවන් ඇතුළත් කිරීමට චීන දෙමාපියන් පෙළඹෙමින් සිටින අතර චීන සිසුන් කනිෂ්ඨ හා උසස් විභාග සඳහා සහභාගි වීමේ වර්ධනයක් ද පෙනෙන බව එම මාධ්‍ය වාර්තා වැඩිදුරටත් පෙන්වා දෙනවා.  උතුරු ටෝකියෝ හි ඓතිහාසික ශාස්ත්‍රීය මධ්‍යස්ථානයක් වන බන්කියෝ වෝඩ් හි පැහැදිලි සංක්‍රමණ ප්‍රවණතාවක් දක්නට ලැබෙන අතර, එහි ඉහළ පෙළේ අධ්‍යාපන ආයතන සඳහා ප්‍රසිද්ධියක් උසුලන මෙම දිස්ත්‍රික්කය තම දරුවන්ට ගුණාත්මක පාසල් අධ්‍යාපනය ලබා ගැනීමට උනන්දු වන චීන පවුල් ආකර්ෂණය කරගෙන තිබෙනවා.",
  "timestamp": "2025-06-12T11:26:18",
  "url": "https://hirunews.lk/406922/chinese-children-are-more-likely-to-study-abroad",
  "category": "International"
}