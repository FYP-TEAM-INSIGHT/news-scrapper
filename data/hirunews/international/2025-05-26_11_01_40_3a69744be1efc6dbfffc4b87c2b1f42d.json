{
  "id": "3a69744be1efc6dbfffc4b87c2b1f42d",
  "source": "hirunews",
  "headline": "උතුරු කොරියාව සමඟ සන්නිවේදන මාර්ග යථා තත්ත්වයට පත් කරන බවට දකුණු කොරියානු ජනපති අපේක්ෂකයෙකු ප්‍රතිඥා දෙයි",
  "content": "දකුණු කොරියානු ජනපති අපේක්ෂක ලී ජේ-මියුන්ග් උතුරු කොරියාව සමඟ සන්නිවේදන මාර්ග යථා තත්ත්වයට පත් කරන බවට ප්‍රතිඥා දී තිබෙනවා. විදෙස් වාර්තා සදහන් කළේ, උතුරු කොරියනු හමුදාව සමග ක්ෂණික ඇමතුම් ඇතුළු අන්තර් කොරියානු සන්නිවේදන මාර්ග යථා තත්ත්වයට පත් කිරීම, එකිනෙකා කෙරෙහි ආතතීන් ඇති කරන ක්‍රියාවන් නැවැත්වීම සහ ස්ථාවර ආකාරයකින් එම තත්ත්ව කළමනාකරණය සිදුකරන බව ඔහු සිය විදේශ ආරක්ෂක ප්‍රතිපත්තිය මගින් නිවේදනය කර ඇති බවයි. එසේම, දෝෂාභියෝගයකින් ඉවත් කෙරුණු හිටපු ජනපති යුන් සොක් යොල් වෙනුවට නව ජනපතිවරයෙක් පත්කරවීම සදහා වන දකුණු කොරියානු ජනාධිපතිවරණය ලබන මස 03 වනදා පැවැත්වීමට නියමිතයි.",
  "timestamp": "2025-05-26T11:01:40",
  "url": "https://hirunews.lk/405488/south-korean-presidential-candidate-vows-to-restore-communication-lines-with-north-korea",
  "category": "International"
}