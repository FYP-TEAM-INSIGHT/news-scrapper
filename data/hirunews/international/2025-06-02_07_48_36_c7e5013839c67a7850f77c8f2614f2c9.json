{
  "id": "c7e5013839c67a7850f77c8f2614f2c9",
  "source": "hirunews",
  "headline": "අමෙරිකාවේ කොළරාඩෝහී සාප්පු සංකීර්ණයකදී පුද්ගලයෙකු, පිරිසකට ගිනි තබයි",
  "content": "අමෙරිකාවේ - කොලරාඩෝහි, බෝල්ඩර්ස් පර්ල් වීදියේ සාප්පු සංකීර්ණයකට කඩා වැදුණු පුද්ගලයෙකු එල්ල කළ ප්‍රහාරයකින් පුද්ගලයින් පස් දෙනෙකු පිලිස්සුම් තුවාල ලබා ඇති බව විදෙස් වාර්තා සඳහන් කළා. සිද්ධියට සම්බන්ධ සැකකරු පොලිසිය මේ වනවිට අත්අඩංගුවට ගෙන තිබෙනවා.ප්‍රහාරය සිදු වන අවස්ථාවේදී ඊශ්‍රායල ප්‍රාණ ඇපකරුවන්ට සහය දැක්වීමේ පාගමනක් ද පැවති බව විදෙස් වාර්තා සඳහන් කළා. එම ප්‍රහාරය ඉලක්ක ගත ත්‍රස්ත ප්‍රහාරයක් බවට එෆ් බී අයි පළමුව හැදින්වූ නමුත් ප්‍රහාරයෙන් පැය දෙකකට පමණ පසු පැවති ප්‍රවෘත්ති සාකච්ඡාවකදී බෝල්ඩර් පොලිස් ප්‍රධානී ස්ටීවන් රෙඩ්ෆර්න් කියා සිටියේ එම තීරණය ගැනීමට කල් වැඩි බවයි.",
  "timestamp": "2025-06-02T07:48:36",
  "url": "https://hirunews.lk/406071/man-sets-fire-to-crowd-at-shopping-mall-in-colorado-usa",
  "category": "International"
}