{
  "id": "70e48fd939d6fc17bfcbb431f8cb1b85",
  "source": "hirunews",
  "headline": "ට්‍රම්ප් සහ සිරිල් අතර උණුසුම් විවාදයක්",
  "content": "දකුණු අප්‍රිකානු ජනපති සිරිල් රමපෝසා සහ ජනපති ඩොනල්ඩ් ට්‍රම්ප් අතර උණුසුම් විවාදයක් ධවල මන්දිරයේදී සිදුවුණා.  දකුණු අප්‍රිකානු ජනපතිවරයා විසින් දකුණු අප්‍රිකාව සහ අමෙරිකාව අතර 30%ක තීරු බදු පැනවීම පිළිබඳව සාකච්ඡා කිරීම සඳහා දෙරටේ නායකයින් හමුවු අවස්ථාවේදී මෙම වාදය ඇතිව තිබෙනවා.  දකුණු අප්‍රිකානු ජනපති සිරිල් රමපෝසා අමෙරිකාවේ සංචාරයක් සඳහා පැමිණියේ දෙරට අතර වෙළඳාම සහ අයෝජන සම්බන්ධයෙන් සාකච්ඡා කිරීම වෙනුවෙන්.  එහිදි අමෙරිකාව විසින් දකුණු අප්‍රිකාව මත පැනවූ 30%ක තීරු බදු සම්බන්ධයෙන් සහ දෙරටේ සහයෝගීතාව වැඩිදියුණු කිරීමද මෙහිදි අරමුණු කරගත් අතර ජනපති ට්‍රම්ප් ධවල මන්දිරයේදී ජනපති රමපෝසා ව උණුසුම් අයුරින් පිළිගනු ලැබුවා.  ධවල මන්දිරයේ ඔ්වල් කාමරයේ පැවැති දෙරටේ නායකයින්ගේ හමුවේදී ජනපති ට්‍රම්ප් විසින් දකුණු අප්‍රිකාවේ සුදු ජනතාව ඝාතනය කිරීම සම්බන්ධයෙන් දකුණු අප්‍රිකානු ජනපතිවරයාට චෝදනා එල්ල කළා.",
  "timestamp": "2025-05-22T15:55:49",
  "url": "https://hirunews.lk/405197/a-heated-debate-between-trump-and-cyril",
  "category": "International"
}