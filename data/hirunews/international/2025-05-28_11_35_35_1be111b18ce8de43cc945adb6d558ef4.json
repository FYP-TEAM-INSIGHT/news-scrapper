{
  "id": "1be111b18ce8de43cc945adb6d558ef4",
  "source": "hirunews",
  "headline": "ඉන්දියාව සහ රුසියාව තාක්ෂණික සහයෝගීතා ශක්තිමත් කරයි",
  "content": "රුසියානු ජනාධිපති ව්ලැඩිමීර් පුටින්ගේ එළඹෙන ඉන්දීය සංචාරයට පෙර ඉන්දියාව සහ රුසියාව න්‍යෂ්ටික බලශක්තිය, සයිබර් ආරක්ෂාව සහ අති නවීන තාක්‍ෂණයන් සම්බන්ධව එක්වීමට සාකච්ඡා වේගවත් කරමින් සිටින බව විදෙස් මාධ්‍ය වාර්තා කරනවා.  ඒ, තීරණාත්මක සහ නැඟී එන අංශ හරහා ද්විපාර්ශ්වික සබඳතා ශක්තිමත් කිරීමේ උපායමාර්ගික තල්ලුවක් ලෙසයි.  ඉකොනොමික් ටයිම්ස් වාර්තාවක උපුටා දක්වන ලද මූලාශ්‍රවලට අනුව, සින්දූර් මෙහෙයුමෙන් පසු ද්විපාර්ශ්වික සාකච්ඡා තීව්‍ර වී ඇතැයි පැවසේ.  එමගින් ඉන්දියාව සිය න්‍යෂ්ටික වගකීම් රාමුව නැවත සලකා බැලීමට සහ එහි සයිබර් ආරක්ෂණ යටිතල ව්‍යුහය වැඩි දියුණු කිරීමට පොළඹවා තිබෙනවා.  කෘතිම බුද්ධිය, අභ්‍යවකාශ තාක්‍ෂණය සහ අර්ධ සන්නායක වැනි වසම් හරහා ඒකාබද්ධ ප්‍රයත්නයන් මෙහෙයවීම සඳහා දෙරට සැලසුම් සකස් කරමින් සිටින බව ද එම මාධ්‍ය වාර්තාවල වැඩිදුරටත් සඳහන්.  එහි එක් අදියරක් ලෙස ඉන්දීය රජයේ ඉහළ මට්ටමේ නියෝජිත පිරිසක් එළඹෙන ශාන්ත පීටර්ස්බර්ග් ජාත්‍යන්තර ආර්ථික සංසදයට සහභාගී වනු ඇත.  එහි දී විද්‍යාව හා තාක්‍ෂණයේ ඉන්දු-රුසියානු සහයෝගීතාවය පිළිබඳ කැපවූ වටමේස සාකච්ඡාවක් ද සූදානම් කර ඇතැයි පැවසෙන්නේ.",
  "timestamp": "2025-05-28T11:35:35",
  "url": "https://hirunews.lk/405669/india-and-russia-strengthen-technical-cooperation",
  "category": "International"
}