{
  "id": "f7969520903e4a88cb0de9684f45d3b0",
  "source": "hirunews",
  "headline": "යුක්රේන යුධ ගැටුම්වලට එක්වූ උතුරු කොරියානු සෙබළුන් 1,000ක් මිය යයි",
  "content": "යුක්රේනයේ - කර්ස්ක්හි පවතින යුධ ගැටුම් අතරතුර උතුරු කොරියානු සෙබළුන් දහසක් පමණ මිය ගොස් ඇති බවට විදෙස් වාර්තා පවසනවා. එසේම යුධ භටයින් 4000 කට අධික ප්‍රමාණයක් තුවාල ලබා ඇති බවයි එම වාර්තා සදහන් කළේ. පසුගිය නොවැම්බර් මාසයේ සිට මේ දක්වා උතුරු කොරියානු හමුදා භටයන් 11,000ක් පමණ යුක්රේනය බලා පිටත්ව ගොස් තිබෙනවා. කෙසේ වෙතත් දකුණු කොරියානු බුද්ධි අංශ වාර්තා පෙන්වා දී ඇත්තේ මෙම උතුරු කොරියානු හමුදා භටයන් නිසි සුදානමකින් තොරව යුක්රේන යුධ ගැටුම් සදහා යොමු කර ඇති බවයි.",
  "timestamp": "2025-01-23T10:27:36",
  "url": "https://hirunews.lk/394520/යුක්රේන-යුධ-ගැටුම්වලට-එක්වූ-උතුරු-කොරියානු-සෙබළුන්-1000ක්-මිය-යයි",
  "category": "International"
}