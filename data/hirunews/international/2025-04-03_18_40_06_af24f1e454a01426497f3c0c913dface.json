{
  "id": "af24f1e454a01426497f3c0c913dface",
  "source": "hirunews",
  "headline": "රුසියාව සහ ඉන්දියාව බෙංගාල බොක්කේ නාවික හමුදා අභ්‍යාසයක",
  "content": "ඉන්දියාව සහ රුසියාව බෙංගාල බොක්කේ වාර්ෂික ඒකාබද්ධ නාවික අභ්‍යාසය දියත් කර ඇති අතර එය ඔවුන්ගේ ආරක්ෂක සහයෝගීතාව ශක්තිමත් කිරීම අරමුණු කරමින් සිදු කරන බව එරට මාධ්‍ය වාර්තා කරනවා.''Indra Navy 2025'' ලෙස හැඳින්වෙන මෙම නාවික අභ්‍යාසවලට සන්නිවේදන පුහුණුව, මුහුදු සහ ගුවන් ඉලක්ක වෙත කාලතුවක්කු වෙඩි තැබීම ඇතුළු පුළුල් පරාසයක ක්‍රියාකාරකම් ඇතුළත්..ඒ සඳහා සහභාගී වන රුසියානු නෞකා අතර ‘Rezkiy’ සහ ‘Hero of the Russian Federation Aldar Tsydenzhapov’ මෙන්ම පැසිෆික් බලඇණියේ මධ්‍යම මුහුදු ප්‍රවාහන නෞකාවක් වන ‘Pechenga’ බව රුසියානු ආරක්ෂක අමාත්‍යාංශය පවසයි. මෙම නාවික හමුදා අභ්‍යාසයේදී ඉන්දීය නාවික හමුදාව වෙනුවෙන් ඉන්දියානු යාත්‍රා වන ‘රානා’ යුද නෞකාව සහ ‘කුටාර්’ නමැති ප්‍රහාරක නෞකාව යොදවා තිබේ. මෙම අභ්‍යාසවලට ඉන්දීය නාවික හමුදාවේ හෙලිකොප්ටර් සහ ගුවන් යානා ද ඇතුළත් වන අතර රුසියානු Ka-27 හෙලිකොප්ටරයක් ​​රානා වෙත ගොඩබෑම සහ ගුවන්ගත කිරීම් සිදු කරනු ඇති. ඉන්ද්‍රා අභ්‍යාසය ප්‍රථම වරට පවත්වනු ලැබුවේ 2003 වසරේදීයි.මෙම වසරේ අභ්‍යාසය මාර්තු 28 වැනි දින ශ්‍රී ලංකාවට ආසන්න චෙන්නායි වෙරළට ඔබ්බෙන් ආරම්භ වුණා.",
  "timestamp": "2025-04-03T18:40:06",
  "url": "https://hirunews.lk/401987/රුසියාව-සහ-ඉන්දියාව-බෙංගාල-බොක්කේ-නාවික-හමුදා-අභ්‍යාසයක",
  "category": "International"
}