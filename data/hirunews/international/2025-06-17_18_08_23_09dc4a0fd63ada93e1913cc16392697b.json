{
  "id": "09dc4a0fd63ada93e1913cc16392697b",
  "source": "hirunews",
  "headline": "ඉරානය මොසාඩ් මෙහෙයුම් මධ්‍යස්ථානයකට පහර දුන් බවට විදෙස් මාධ්‍ය වාර්තා",
  "content": "ඊශ්‍රායලයේ හමුදා බුද්ධි අධ්‍යක්ෂක කාර්යාලයට සහ හර්ස්ලියා හි පිහිටි බුද්ධි ඒජන්සිය වන මොසාඩ් හි මෙහෙයුම් මධ්‍යස්ථානයකට පහර දුන් බවට ඉරානයේ විප්ලවවාදී ආරක්ෂක හමුදාව ප්‍රකාශ කළ බව විදෙස් මාධ්‍ය වාර්තා කරනවා.මධ්‍යම ඊශ්‍රායල නගරයේ අද (17) උදෑසන දැවැන්ත පිපිරීම් වාර්තා වූ අතර, ගොඩනැගිල්ලකින් විශාල දුමාරයක් නැඟී එන ආකාරය දැක්වෙන ඡායාරූපද විදෙස් මාධ්‍ය වාර්තාවේ සඳහන්.ස්කයි නිවුස් පුවත් සේවය වාර්තා කර ඇත්තේ, මාධ්‍යවේදීන් සඳහා එම ස්ථානයට සමීප වීමට අවසරය ආරක්ෂක අංශවලින් නොලැබුණු බවයි.කෙසේ වෙතත්, මේ සම්බන්ධයෙන් ඊශ්‍රායලය මෙතෙක් කිසිඳු නිල ප්‍රකාශයක් සිදුකර ඇත්තේ නැහැ.",
  "timestamp": "2025-06-17T18:08:23",
  "url": "https://hirunews.lk/407473/foreign-media-reports-that-iran-attacked-a-mossad-operations-center",
  "category": "International"
}