{
  "id": "fc7fda0af355bc887bbcb8900aea1fa4",
  "source": "hirunews",
  "headline": "ඉන්දීය විදේශ ඇමති බෙල්ජියමට",
  "content": "ඉන්දීය විදේශ කටයුතු අමාත්‍ය ආචාර්ය එස් ජයශංකර් බෙල්ජියමේ නිල සංචාරයක් ආරම්භ කර තිබෙනවා.  එහි දී ඔහු එරට නියෝජ්‍ය අගමැති සහ විදේශ අමාත්‍ය මැක්සිම් ප්‍රෙවෝට් සමඟ ද්විපාර්ශවික සාකච්ඡා පවත්වා ඇති බවයි විදෙස් මාධ්‍ය පවසන්නේ.  දෙරට අතර ද්විපාර්ශ්වික සහයෝගීතාව වැඩිදියුණු කිරීම සහ ත්‍රස්තවාදයට එරෙහිව සටන් කිරීම පිළිබඳව මෙම සාකච්ඡාවල දී අවධානය යොමු වූ බවත් එම මාධ්‍ය වාර්තා වැඩිදුරටත් සඳහන් කරනවා.  එහිදී ඉන්දීය විදේශ අමාත්‍යවරයා ත්‍රස්තවාදයට එරෙහිව සටන් කිරීම සඳහා බෙල්ජියමේ සහයෝගය අගය කළ බවයි ඉන්දීය මාධ්‍ය පවසන්නේ.  එමෙන්ම ත්‍රස්තවාදයට එරෙහිව බෙල්ජියම ලබා දෙන සහයෝගීතාවය පිළිගත් ඉන්දීය විදේශ අමාත්‍යවරයා පිරිසිදු බලශක්තිය, සංචලනය සහ ඖෂධවල සහයෝගීතාවයේ විභවය ඉස්මතු කරමින් ඉන්දියානු - යුරෝපා සංගමයේ හවුල්කාරිත්වයේ ශක්තිමත් ගම්‍යතාව අවධාරණය කර තිබෙනවා.  මේ අතර වෙළෙඳ, ආයෝජන, තාක්ෂණය, ආරක්‍ෂාව සහ ආරක්‍ෂාව වැනි ක්ෂේත්‍රවල සහයෝගීතාව තර කර ගැනීම පිළිබඳව ද ඔවුන් අතර සාකච්ඡා සිදුව ඇති බවයි එම මාධ්‍ය වාර්තා සඳහන් කරන්නේ.",
  "timestamp": "2025-06-10T17:41:08",
  "url": "https://hirunews.lk/406780/indian-foreign-minister-to-belgium",
  "category": "International"
}