{
  "id": "20348ad4d9544484dfc586e48ec5c89f",
  "source": "hirunews",
  "headline": "අමෙරිකා - මෙක්සිකෝ දේශසීමාවට හමුදාව යැවීමට ට්‍රම්ප්ගෙන් නියෝග",
  "content": "සංක්‍රමණිකයින් පැමිණීම මැඩපැවැත්වීම සඳහා අමෙරිකානු - මෙක්සිකෝ දේශසීමාවට සෙබළුන් 1,500ක් යෙදවීමට ඇමරිකානු ජනාධිපති ඩොනල්ඩ් ට්‍රම්ප් නියෝග කර තිබෙනවා. සංක්‍රමණිකයන් පැමිණීම මැඩලීම සඳහා ගුවන් යානාද යොදාගන්නා ලෙසයි ඔහු දැනුම් දී ඇත්තේ. අමෙරිකානු ජනාධිපතිවරයා සිය ධුරයේ දිවුරුම් දීමෙන් පසුව ලබාදුන් ප්‍රධාන නියෝගයක් වන්නේ අමෙරිකානු - මෙක්සිකෝ දේශසීමාවේ අනවසර සංක්‍රමණිකයින් පැමිණීම මැඩපැවැත්වීමටයි. කෙසේවෙතත් මෙක්සිකෝ ජනාධිපතිවරයා පෙන්වා දෙන්නේ, මෙය සාකච්ඡා මාර්ගයෙන් විසදා ගත යුතු ගැටළුවක් බවයි.",
  "timestamp": "2025-01-23T09:11:14",
  "url": "https://hirunews.lk/394512/අමෙරිකා-මෙක්සිකෝ-දේශසීමාවට-හමුදාව-යැවීමට-ට්‍රම්ප්ගෙන්-නියෝග",
  "category": "International"
}