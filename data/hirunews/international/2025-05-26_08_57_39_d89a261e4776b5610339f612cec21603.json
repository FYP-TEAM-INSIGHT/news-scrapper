{
  "id": "d89a261e4776b5610339f612cec21603",
  "source": "hirunews",
  "headline": "සෙලෙන්ස්කිගෙන් ට්‍රම්ප්ට චෝදනා",
  "content": "මෑතකදී එල්ල වූ රුසියානු ප්‍රහාර ගැන ඇමරිකාවේ නිහඬභාවය සම්බන්ධයෙන් යුක්රේන ජනාධිපති වොලොඩිමියර් සෙලෙන්ස්කි චෝදනා කරනවා. ප්‍රහාර සම්බන්ධයෙන් ඇමරිකාව දක්වන ප්‍රතිචාරය රුසියානු ජනාධිපති ව්ලැඩිමීර් පුටින්ව දිරිමත් කරන බවයි ඔහු එහි පවසා ඇත්තේ. ඇමරිකාවේ ජනාධිපති ඩොනල්ඩ් ට්‍රම්ප් මේ සදහා ප්‍රතිචාර දක්වමින් කියා සිටියේ, රුසියානු ජනාධිපතිවරයා මෙම ක්‍රියාවන් පිළිබද ඔහු අසතුටු වන බවත්, පුටින් බොහෝ දෙනෙකු මරා දමමින් සිටින බවයි. පසුගියදා යුක්රේනයේ කියෙව් අගනුවර ඇතුලුව තවත් නගර කිහිපයකට රුසියාව විසින් එල්ල කළ ප්‍රහාරයෙන් පුද්ගලයින් 12 දෙනෙකු මියගොස් තිබූ බවයි විදෙස් මාධ්‍ය වාර්තා කළේ. ඒ අතර කුඩා ළමුන් තුන්දෙනෙකු ද සිටි බව සදහන්.",
  "timestamp": "2025-05-26T08:57:39",
  "url": "https://hirunews.lk/405479/zelensky-accuses-trump",
  "category": "International"
}