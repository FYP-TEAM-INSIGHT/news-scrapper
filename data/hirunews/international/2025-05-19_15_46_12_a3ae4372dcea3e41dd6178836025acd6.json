{
  "id": "a3ae4372dcea3e41dd6178836025acd6",
  "source": "hirunews",
  "headline": "ඉන්දියාවේ ආරක්ෂක පිරිවැයට අමතර රුපියල් කෝටි 50,000ක්",
  "content": "සින්දූර් මෙහෙයුමේ ප්‍රතිඵලයක් ලෙස ඉන්දියාවේ ආරක්ෂක අයවැයට රුපියල් කෝටි 50,000ක අමතර ප්‍රතිපාදන වෙන් කෙරෙනු ඇතැයි ඉන්දීය රජයේ ආරංචි මාර්ග උපුටා දක්වමින් ඉන්දීය මාධ්‍ය වාර්තා කරනවා.පරිපූරක අයවැය හරහා ලබා දෙනු ඇති එම අතිරේක ප්‍රදාන හේතුවෙන් සමස්ත ආරක්ෂක ප්‍රතිපාදන රුපියල් කෝටි 7 ඉක්මවනු ඇති බවයි එම මාධ්‍ය වාර්තා සඳහන් කරන්නේ.ඉකුත් පෙබරවාරි 1 වැනිදා මුදල් අමාත්‍ය නිර්මලා සීතාරාමන් විසින් ඉදිරිපත් කරන ලද 2025/26 අයවැයෙන් සන්නද්ධ හමුදාවන් සඳහා වාර්තාගත රුපියල් කෝටි 6.81ක් වෙන් කර තිබුණා.එම වෙන් කිරීම දැනටමත් 2024/25 හි වෙන් කිරීම් සඳහා වූ රුපියල් මිලියන 6.22 සිට සැලකිය යුතු 9.2%ක වර්ධනයක්.ආරංචි මාර්ග අනුව මෙම වෙන් කිරීම් බොහෝ විට ඉන්දීය හමුදාවේ පර්යේෂණ සහ සංවර්ධන කටයුතු සඳහා මෙන්ම ආයුධ, පතොරම් සහ අනෙකුත් අවශ්‍ය උපකරණ මිලදී ගැනීම සඳහා භාවිතා කරනු ඇතැයි එම මාධ්‍ය වාර්තා පවසන්නේ.2014 සිට නරේන්ද්‍ර මෝදි පරිපාලනයේ වැඩි අවධානයක් යොමු වී ඇත්තේ රටේ ආරක්ෂාව සඳහා වීම විශේෂත්වයක්.",
  "timestamp": "2025-05-19T15:46:12",
  "url": "https://hirunews.lk/404919/indias-defense-spending-to-increase-by-rs-500-billion",
  "category": "International"
}