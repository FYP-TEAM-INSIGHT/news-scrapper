{
  "id": "64034d5d718c4708ad14b90895f38c5c",
  "source": "hirunews",
  "headline": "බ්‍රිතාන්‍යයේ මෝටර් රථ සඳහා තීරුබදු අඩු කිරීමට අදාළ නියෝගයට ට්‍රම්ප් අත්සන් තබයි",
  "content": "අමෙරිකාව වෙත නැව්ගත කරන බ්‍රිතාන්‍යයේ මෝටර් රථ සඳහා තීරුබදු අඩු කිරීමට අදාළ විධායක නියෝගයට ජනාධිපති ඩොනල්ඩ් ට්‍රම්ප් අත්සන් කර තිබෙනවා.  ඒ පසුගිය මාසයේ දෙරට අතර එකඟ වූ තීරුබදු ගිවිසුම ක්‍රමානුකූලව බලාත්මක කරමින්.  කැනඩාවේ පැවැත්වෙන ජී 7 සමුළුවේදී අදහස් දක්වමින් බි්‍රතාන්‍ය අග්‍රාමාත්‍ය කීර් ස්ටාර්මර් මෙම පියවර දෙරටටම ඉතා වැදගත් බව පෙන්වා දී තිබෙනවා.  එසේම බ්‍රිතාන්‍ය ඇතුළුව, මෝටර් රථ නිෂ්පාදකයින්ගේ සහ වානේ නිෂ්පාදකයින්ගේ අපනයන සඳහා ප්‍රධාන ගමනාන්තයක් වූ අමෙරිකාව මත තවදුරටත් විශ්වාසය තබමින් කටයුතු කරන බවයි ඔහු කියා සිටියේ.",
  "timestamp": "2025-06-17T08:53:55",
  "url": "https://hirunews.lk/407381/trump-signs-order-to-reduce-tariffs-on-british-cars",
  "category": "International"
}