{
  "id": "d5bd473804aaa7162925609b4aaa64b3",
  "source": "hirunews",
  "headline": "ඉන්දීය වැසියන්ගෙන් රටවල් 03කට විරෝධයක්",
  "content": "ඉන්දීය වැසියන් අතර තුර්කිය, අසර්බයිජානය සහ මැලේසියාව සම්බන්ධයෙන් ප්‍රබල විරෝධයක් ගොඩ නැගෙමින් පවතින බව ඉන්දීය මාධ්‍ය වාර්තා කරනවා.  ඊට හේතු වී ඇත්තේ පෙහෙල්ගාම් ප්‍රහාරයෙන් අනතුරුව ඉන්දියාව සහ පාකිස්ථානය අතර උද්ගත වූ අර්බුදයේ දී එම රටවල් පාකිස්ථානයට පක්ෂව කටයුතු කිරීමයි.  පාකිස්ථානය ඉන්දියාවට එරෙහිව භාවිත කළ ඇතැම් ඩ්‍රෝන යානා තුර්කියේ නිෂ්පාදිත ඒවා බව ද පසුව අනාවරණ වී ඇති බවයි එම මාධ්‍ය වාර්තා පවසන්නේ.  එවැනි තත්ත්වයන් ඔස්සේ ඉන්දීය වැසියන් තුළ තුර්කිය සම්බන්ධයෙන් ප්‍රභල විරෝධයක් ගොඩ නැගෙමින් පවතින අතර එහ හඳුන්වනු ලබන්නේ ''Boycott Turkey'' ලෙසයි.  ඒ අනුව ඊට සමගාමීව ඉන්දියාව තුළ තුර්කි නිෂ්පාදන ප්‍රතික්ෂේප කිරීමේ ප්‍රවනතාවක් මතුව ඇතැයි ද එම මාධ්‍ය වාර්තා වැඩිදුරටත් පවසනවා.  මේ අතර ගැනුම්කරුවන් මෙන්ම ඉන්දීය වෙළඳ සංගම් ද තුර්කි නිෂ්පාදන අලෙවියෙන් වැළකී සිටින බව අතර බොහෝ ඉන්දියානුවන් නිවාඩු ගත කිරීම සඳහා තුර්කියේ සැලසුම් කර තිබූ සංචාර ද අවලංගු කර ඇතැයි එම මාධ්‍ය වැඩිඩ්දුරටත් වාර්තා කරනවා.  ඊට අමතරව පාකිස්ථානයට සහය දැක්වීම හමුවේ ඇතැම් ඉන්දියානුවන් අසර්බයිජානය සහ මැලේසියාව වැනි රටවල සංචාර පවා අවලංගු කර ඇතැයි පැවසෙන්නේ.",
  "timestamp": "2025-05-22T18:45:37",
  "url": "https://hirunews.lk/405217/indian-citizens-protest-against-3-countries",
  "category": "International"
}