{
  "id": "ccab13724a6b62e12d34f5b0dfd9de52",
  "source": "hirunews",
  "headline": "දකුණු කොරියානු නව ජනපති ලී ජේ-මියුන්ග් දිවුරුම් දෙයි",
  "content": "දකුණු කොරියානු ජනාධිපතිවරණය ජයග්‍රහණය කළ ලී ජේ-මියුන්ග් සිය ධුරයේ දිවුරුම් දී තිබෙනවා. සෝල්හි ජාතික සභාවේ පැවති පදවි ප්‍රාප්ති උත්සවයේදී ඔහු මෙලෙස දිවුරුම් දුන් බවයි විදෙස් මාධ්‍ය වාර්තා කළේ. විපක්ෂය නියෝජනය කරමින් ඔහු මැතිවරණයට ඉදිරිපත් වූ අතර, ජනාධිපති ධුරයට පත් වූයේ ප්‍රකාශිත ඡන්දවලින් 49.31%ක වැඩි ප්‍රතිශතයක් දිනාගනිමින්. ලී ජේ-මියුන්ග් ගේ ප්‍රතිවාදීන් ලෙස ජනාධිපතිවරණයට පාලක කොන්සර්වේටිව් පීපල් පවර් පක්ෂයේ කිම් මූන්-සූ සහ තවත් අපේක්ෂකයින් තිදෙනෙකු තරග කරනු ලැබූ අතර, ප්‍රතිවාදී කිම් මූන් සූ ලබාගෙන ඇති ඡන්ද ප්‍රතිශතය 41.30%ක්. දකුණු කොරියානු ජනාධිපතිවරණය පිළිබදව බොහෝ දෙනාගේ අවධානයට යොමු වුණේ හිටපු ජනාධිපති යූන් සුක් යෝල් දෝෂාභියෝගයකින් බලයෙන් පහකිරීමෙන් පසුව පැවති පළමු මැතිවරණය වීම හේතුවෙන්.",
  "timestamp": "2025-06-04T16:07:06",
  "url": "https://hirunews.lk/406280/south-koreas-new-president-lee-jae-myung-sworn-in",
  "category": "International"
}