{
  "id": "b6ec520d99265de03362f393daee184e",
  "source": "hirunews",
  "headline": "රුසියාවේ හමුදාවට තරුණයින් 160,000ක්",
  "content": "ජනාධිපති ව්ලැඩිමීර් පුටින් රුසියානු යුද්ධය සඳහා වයස අවුරුදු 18-30 අතර තරුණයින් 160,000ක් කැඳවා තිබෙනවා.එය 2011 වසරෙන් පසු රුසියාවේ වැඩිම හමුදා බඳවා ගැනීමවන බවයි විදෙස් මාධ්‍ය වාර්තා කරන්නේ.එමෙන්ම එරට වසරක හමුදා සේවය සඳහා සමස්ත භටයින් ප්‍රමාණය මිලියන 2.39කට ආසන්න ප්‍රමාණයකට සහ ක්‍රියාකාරී හමුදා භටයින් මිලියන 1.5 දක්වා වැඩි කළ යුතු බව ජනාධිපතිවරයා පවසා තිබෙනවා.තවද, ඉදිරි වසර තුන තුළ හමුදා භටයින් 180,000ක් අලුතින් බඳවාගැනීමට සැලසුම් කර තිබෙනවා.එමෙන්ම නව හමුදා බඳවා ගැනීම් යුක්රේනයේ සටන් කිරීමට නොයවන බවයි විදෙස් මාධ්‍ය වාර්තා වැඩිදුරටත් සඳහන් කරන්නේ.",
  "timestamp": "2025-04-02T11:12:36",
  "url": "https://hirunews.lk/401850/රුසියාවේ-හමුදාවට-තරුණයින්-160000ක්",
  "category": "International"
}