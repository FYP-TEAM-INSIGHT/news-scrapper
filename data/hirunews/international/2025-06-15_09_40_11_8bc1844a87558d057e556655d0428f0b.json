{
  "id": "8bc1844a87558d057e556655d0428f0b",
  "source": "hirunews",
  "headline": "උතුරු ඉන්දියාවේ හෙලිකොප්ටරයක් කඩා වැටී 05ක් මරුට",
  "content": "උතුරු ඉන්දියාවේ උත්තරාකන්ඩ් ප්‍රාන්තයේ කඳුකර ගෞරිකුන්ද් ප්‍රදේශයේදී නියමුවා ඇතුළු පුද්ගලයින් 07 දෙනෙකු රැගත් හෙලිකොප්ටරයක් අද (15) අනතුරට ලක්වීමෙන් එහි ගමන්කළ පුද්ගලයින් 05 දෙනෙකු මිය ගිය බව ඉන්දීය මාධ්‍ය වාර්තා කරනවා.ඉන්දීය ප්‍රවෘත්ති ඒජන්සිය වන ANI ට අනුව, හෙලිකොපටර් යානය ඩෙහ්රාඩුන් සිට ගුවන් ගත වී ඇති අතර, හිමාලයානු දේවාලය අසල ඉහළ උන්නතාංශ කලාපයක් වන ගෞරිකුන්ද් අසලදී ගුවන් ගමනාගමන පාලනය සමඟ සම්බන්ධතා නැති වී තිබෙනවා.පසුව සිදුකළ සෝදිසියකදී ත්‍රිජුගිනාරායන් සහ ගෞරිකුන්ද් අතර තිබී කඩා වැටුණු හෙලිකොපටරයේ සුන්බුන් සොයා ගත් බවයි එම මාධ්‍ය වාර්තාවේ සඳහන්.තාක්‍ෂණික ගැටලු සහ අයහපත් කාලගුණය හේතුවෙන් මෙම අනතුර සිදුව ඇති බව සඳහන්.",
  "timestamp": "2025-06-15T09:40:11",
  "url": "https://hirunews.lk/407191/five-killed-in-helicopter-crash-in-northern-india",
  "category": "International"
}