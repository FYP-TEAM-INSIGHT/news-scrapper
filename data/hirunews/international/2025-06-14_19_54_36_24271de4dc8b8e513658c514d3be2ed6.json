{
  "id": "24271de4dc8b8e513658c514d3be2ed6",
  "source": "hirunews",
  "headline": "එයාර් ඉන්දියා යානය කඩා වැටීමට පෙර නියමුවන් හදිසි සංඥා වචනයක් කියලා",
  "content": "ඉන්දියාවේ අහමදාබාද් හිදී අනතුරට ලක් වූ එයාර් ඉන්දියා ගුවන් යානයේ නියමුවා අනතුර සිදුවීමට මොහොතකට පෙර නිකුත්කළ පණිවුඩය පිළිබඳ තොරතුරු ලැබී තිබෙනවා.  ඒ අනුව, ප්‍රධාන නියමුවා වූ සුමිත් සභාර්වාල් ,යානය කඩාවැටීමට තත්ත්පර කිහිපයකට පෙර අහමදාබාද් පාලක මධ්‍යස්ථානය වෙත දැනුම් දී ඇත්තේ යානය සම්පූර්ණයෙන් ක්‍රියාවිරහිත වී යන බවයි.  ජාත්‍යන්තර ගුවන් ක්ෂෙත්‍රයේ මාරක අනතුරකදී භාවිතවන හදිසි සංඥා වචනයක් වන මේ..ඩේ ලෙස සඳහන් වූ එය තත්ත්පර 5 ක පණිවුඩයක් බවද සඳහන්.  මේ අතර, මෙම යානයේ දත්ත පටිගත කිරීමේ යන්ත්‍රය හෙවත් කළු පෙට්ටිය ආශ්‍රිතව විමර්ශන මේ වන විටත් ආරම්භ කර තිබෙනවා.  මේ අතර විමර්ශන අවසන් වන තෙක් සියලු‍ බෝයින් 787 ගුවන් යානා පියාසැරිවලින් ඉවත් කර තැබීමටත් කටයුතු කර තිබෙනවා.  අන්තර්ජාල දත්තවලට අනුව, මෙම බෝයිං ඩ්‍රීම්ලයිනර් 787-8 යානය මෙම ව්‍යසනයට පෙර මේ වසර තුළ ගුවන් ගමන් 700කට වඩා සිදු කර තිබෙනවා.",
  "timestamp": "2025-06-14T19:54:36",
  "url": "https://hirunews.lk/407159/pilots-said-emergency-signal-before-air-india-plane-crashed",
  "category": "International"
}