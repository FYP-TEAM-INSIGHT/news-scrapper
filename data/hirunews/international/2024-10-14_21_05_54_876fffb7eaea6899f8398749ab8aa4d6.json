{
  "id": "876fffb7eaea6899f8398749ab8aa4d6",
  "source": "hirunews",
  "headline": "ඉන්දු - අමෙරිකා උපායමාර්ගික හවුල්කාරිත්ව සංසදය ඇරඹේ",
  "content": "ඉන්දු - අමෙරිකානු උපායමාර්ගික හවුල්කාරිත්ව සංසදය ඊයේ (13) ඉන්දියාවේ දිල්ලි නුවරදී ආරම්භ වුණා.ඒ, එහි අධ්‍යක්ෂ මණ්ඩලය සහ ඉන්දීය විදේශ කටයුතු අමාත්‍ය එස් ජයශංකර්ගේ සහභාගීත්වයෙන්.එම සංවාදයේ දී එක්සත් ජනපද-ඉන්දියාව උපායමාර්ගික සහ ආර්ථික සබඳතා ශක්තිමත් කිරීමේ ප්‍රධාන මාර්ග ඉස්මතු කළ බව නිවේදනයක් නිකුත් කරමින් ඉන්දු - අමෙරිකානු උපායමාර්ගික හවුල්කාරිත්ව සංසදය පවසනවා.එමෙන්ම සංසදයේ සභාපති ජෝන් ටී චේම්බර්ස් සමඟ පැවැති සාකච්ඡාවල දී ඉන්දීය විදේශ අමාත්‍ය එස් ජයිශංකර්, අමෙරිකානු - ඉන්දියා උපායමාර්ගික සහ ආර්ථික සබඳතා ශක්තිමත් කිරීමේ ප්‍රධාන මාර්ග ඉස්මතු කළ අතර, ඔහු අග්‍රාමාත්‍ය නරේන්ද්‍ර මෝදිගේ නායකත්වය යටතේ ඇමරිකානු ආයෝජකයින් සඳහා. ප්‍රතිපත්තිමය අඛණ්ඩතාව ද අවධාරණය කර ඇතැයි සඳහන්.රැකියා නියුක්තිය වැඩිදියුණු කිරීමට, තරුණයින්ට දියුණු වීමට අවශ්‍ය මෙවලම්වලින් සන්නද්ධ කිරීමට සහ අනාගත අභියෝගවලට මුහුණ දීමට සූදානම්ව සිටින දක්ෂ ශ්‍රම බලකායක් පෝෂණය කිරීමට \"අගමැතිගේ සීමාවාසික යෝජනා ක්‍රමයට\" සහාය දෙන ලෙස ජයශංකර් අධ්‍යක්ෂ මණ්ඩල සාමාජිකයින් වෙත දැනුම් දී ඇතැයි ද ඉන්දීය මාධ්‍ය වාර්තාවල දැක්වෙනවා.",
  "timestamp": "2024-10-14T21:05:54",
  "url": "https://hirunews.lk/384961/ඉන්දු-අමෙරිකා-උපායමාර්ගික-හවුල්කාරිත්ව-සංසදය-ඇරඹේ",
  "category": "International"
}