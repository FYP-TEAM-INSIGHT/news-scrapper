{
  "id": "618bb3e38003b22cbb5bbface89ea452",
  "source": "hirunews",
  "headline": "පිලිපීන සහ අමෙරිකානු හමුදා නාවික අභ්‍යාසයක",
  "content": "පිලිපීන සහ අමෙරිකානු හමුදාව දකුණු චීන මුහුදේදී ඒකාබද්ධ නාවික අභ්‍යාසයක් පවත්වා තිබෙනවා. විදෙස් මාධ්‍ය සදහන් කළේ, දෙපාර්ශවය අතර පැවැත්වෙන වාර්ෂික නාවික හමුදා අභ්‍යාසයේ හත්වන අදියර මෙය බවයි. එම අභ්‍යාසය ජාත්‍යන්තර නීතියට අනුකූලව සහයෝගීතාව ශක්තිමත් කිරීමේ අරමුණින් සිදුකළ බවයි පිලිපීන සන්නද්ධ හමුදාව නිවේදනයක් නිකුත් කරමින් සඳහන් කළේ. එසේම, දකුණු චීන මුහුදු කලාපය තුළ චීනයෙන් එල්ල වන පීඩනය හමුවේ පිලිපීන ජනාධිපති අමෙරිකාව සමග පවතින සබඳතා ශක්තිමත් කර තිබෙනවා. ඒ අතරින් ආරක්ෂක අංශය ඔස්සේ දෙරට අතර ගනුදෙනු කැපී පෙනෙන ලෙස ඉහළ ගොස් ඇති බවයි විදෙස් වාර්තා වැඩිදුරටත් සඳහන් කළේ.",
  "timestamp": "2025-06-07T14:39:29",
  "url": "https://hirunews.lk/406521/philippine-and-us-military-naval-exercise",
  "category": "International"
}