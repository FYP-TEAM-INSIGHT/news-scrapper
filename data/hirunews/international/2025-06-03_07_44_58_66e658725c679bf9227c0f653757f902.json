{
  "id": "66e658725c679bf9227c0f653757f902",
  "source": "hirunews",
  "headline": "දකුණු කොරියානු ජනාධිපතිවරණය ඇරඹේ",
  "content": "දකුණු කොරියානු ජනාධිපතිවරණය මේ වන විට ආරම්භ වී තිබෙනවා. ඒ, හිටපු ජනපති යූන් සුක් යෝල් ධුරයෙන් ඉවත් කිරීම හේතුවෙන් පුරප්පාඩු වූ ජනාධිපති ධුරයට වෙනුවෙන්.  ව්‍යවස්ථානුකූලව එරට මීළඟ ජනාධිපතිවරණය පැවැත්වීමට නියමිතව තිබුණේ 2027 වසරේදී වුවද පසුගිය වසරේ දෙසැම්බර් මාසයේදී පැය 6කට ආසන්න කාලයක් යුද නීතිය පැනවීමේ සිද්ධිය මුල් කරගනිමින් යූන් සුක් යෝල් ජනාධිපති ධුරයෙන් ඉවත් කෙරුණා.  මත විමසුම්වලට අනුව ජනාධිපතිවරණයට තරග වදින අපේක්ෂකයින් 6 දෙනා අතරින් ලිබරල් ඩිමොක්‍රටික් පක්ෂයේ අපේක්ෂක ඊ චේ මියොන්ග් ඉදිරියෙන් සිටින අතර ඔහුගේ ප්‍රතිවාදියා ලෙස ජනතා බලය පක්ෂයේ අපේක්ෂකයා වන්නේ කිම් මූන් සූයි.  දකුණු කොරියාවේ 21 වන ජනාධිපතිවරණය සඳහා ජන්දදායකයින් හාර කෝටි 43 ලක්ෂ 91,871 දෙනෙකු ලියාපදිංචි වී සිටිනවා.",
  "timestamp": "2025-06-03T07:44:58",
  "url": "https://hirunews.lk/406149/south-korean-presidential-election-begins",
  "category": "International"
}