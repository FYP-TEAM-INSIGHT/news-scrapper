{
  "id": "ea60829c00ea86e4ca03e0c0aeb7e87e",
  "source": "hirunews",
  "headline": "ස්වර්ගස්ථ වූ ශුද්ධෝත්තම ෆ්‍රැන්සිස් පාප් වහන්සේගේ ශ්‍රී දේහය සම්බන්ධයෙන් වන අවසන් කටයුතු ලබන සෙනසුරාදා",
  "content": "ස්වර්ගස්ථ වූ ශුද්ධෝත්තම ෆ්‍රැන්සිස් පාප් වහන්සේගේ ශ්‍රී දේහය සම්බන්ධයෙන් වන අවසන් කටයුතු ලබන සෙනසුරාදා (26) පැවැත්වීමට නියමිතයි.ඒ මෙරට වෙලාවෙන් එදින පස්වරු 1.30ට බවයි සඳහන්.වතිකානු වේලාවෙන් ඊයේ උදෑසන 7.35ට පමණ ශුද්ධෝත්තම පියාණන් ස්වර්ගස්ථ වුණේ, කාසා සැන්ටා මාර්තා හී පිහිටි උන්වහන්සේගේ නිල නිවසේදී.එමෙන්ම, උන්වහන්සේගේ දේහයේ ජායාරූප ද මේ වන විට මාධ්‍ය වෙත ද නිකුත් කර ඇති අතර, පාප් වහන්සේගේ දේහය මහජන ගෞරවය සදහා හෙට දිනයේදී වතිකානයේ ශාන්ත පීතර බැසිලිකාව වෙත රැගෙන යාමට නියමිතයි.",
  "timestamp": "2025-04-22T14:03:22",
  "url": "https://hirunews.lk/403514/ස්වර්ගස්ථ-වූ-ශුද්ධෝත්තම-ෆ්‍රැන්සිස්-පාප්-වහන්සේගේ-ශ්‍රී-දේහය-සම්බන්ධයෙන්-වන-අවසන්-කටයුතු-ලබන-සෙනසුරාදා",
  "category": "International"
}