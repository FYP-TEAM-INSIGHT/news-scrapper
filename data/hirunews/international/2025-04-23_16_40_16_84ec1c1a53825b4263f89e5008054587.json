{
  "id": "84ec1c1a53825b4263f89e5008054587",
  "source": "hirunews",
  "headline": "තුර්කියට රික්ටර් මාපක 6.2ක ප්‍රබල භූ කම්පනයක්",
  "content": "තුර්කියේ ඉස්තාන්බුල් අගනුවර රික්ටර් මාපකයේ 6.2ක ප්‍රබල භූමිකම්පාවක් හට ගෙන තිබෙනවා.මෑත කාලයේ එම නගරයට බලපෑ ප්‍රබලතම භූ කම්පනය මෙය වන අතර ඉන් එක් අයෙකු තුවාල ලබා ඇති බවයි විදෙස් වාර්තා සදහන් කළේ. තුර්කි දේශසීමාව ආසන්නයේ පිහිටි මාර්මාරා මුහුදු ප්‍රදේශයේ කිලෝ මීටර 10 ක් ගැඹුරින් භූ කම්පනය සිදු ව ඇති බව ජර්මානු භූ විද්‍යා පර්යේෂණ මධ්‍යස්ථානය පෙන්වා දී තිබෙනවා.මේ අතර අද උදෑසන ඔස්ට්‍රේලියාවේ නිව් සවුත් වේල්ස් ප්‍රාන්තයට රික්ටර් මාපක 4.6ක භූ කම්පනයක් සිදු වුණා.එහි කම්පනය ඔස්ට්‍රේලියාවේ තාරි සිට සිඩ්නි ඇතුළු වොලොයො දක්වා වෙරළ තීරය පුරා දැනී ඇති බවයි විදෙස් මාධ්‍ය වාර්තා කළේ.කෙසේ වෙතත් භූ කම්පනය හේතුවෙන් කිසිදු දේපළ හෝ ජීවිත හානියක් මෙතෙක් වාර්තා වී නැහැ.",
  "timestamp": "2025-04-23T16:40:16",
  "url": "https://hirunews.lk/403629/තුර්කියට-රික්ටර්-මාපක-6-2ක-ප්‍රබල-භූ-කම්පනයක්",
  "category": "International"
}