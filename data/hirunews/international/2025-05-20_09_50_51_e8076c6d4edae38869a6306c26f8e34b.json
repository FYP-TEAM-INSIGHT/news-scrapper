{
  "id": "e8076c6d4edae38869a6306c26f8e34b",
  "source": "hirunews",
  "headline": "ට්‍රම්ප් සහ පුටින් අතර දුරකතන සංවාදයක්",
  "content": "රුසියානු - යුක්රේන යුද්ධය නිමා කිරීමේ අරමුණින් අමෙරිකානු ජනාධිපති ඩොනල්ඩ් ට්‍රම්ප් සහ රුසියානු ජනාධිපති ව්ලැදිමීර් පුටින් අතර දුරකතන සංවාදයක් පවත්වා තිබෙනවා.  පැය දෙකකට වැඩි කාලයක් පැවැත්වුණු එම සංවාදයේ දී කඩිනම් සටන් විරාමයක් සඳහා රුසියානු ජනාධිපතිවරයා කැමැත්ත පළ කළ බවයි අමෙරිකානු ජනාධිපති ඩොනල්ඩ් ට්‍රම්ප් ප්‍රකාශ කළේ.  පළමුව සටන් විරාමයකට එළඹීමෙන් පසු සාම වැඩපිළිවෙළක් ක්‍රියාවට නැංවීමටත්, යුක්රේන ජනාධිපති ව්ලොදිමීර් සෙලෙන්ස්කී සමඟත් සෘජු සාකච්ඡා ආරම්භ කිරීමටත් රුසියානු ජනාධිපතිවරයා එකඟතාව පළ කළ බව මාධ්‍ය අමතමින් අමෙරිකානු ජනාධිපතිවරයා සඳහන් කළා.",
  "timestamp": "2025-05-20T09:50:51",
  "url": "https://hirunews.lk/404969/a-telephone-conversation-between-trump-and-putin",
  "category": "International"
}