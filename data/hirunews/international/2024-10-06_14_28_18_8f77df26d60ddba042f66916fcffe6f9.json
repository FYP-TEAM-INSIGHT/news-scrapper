{
  "id": "8f77df26d60ddba042f66916fcffe6f9",
  "source": "hirunews",
  "headline": "ඊශ්‍රායලය ගාසා හි යුද ගැටුම් නතර කරන්නැයි ඉල්ලා රටවල් රැසක් විරෝධතා",
  "content": "ඊශ්‍රායලය ගාසා තීරයේ සිදුකරන යුධ ගැටුම් වහාම නතර කරන ලෙස ඉල්ලා ලොව පුරා රටවල් රැසක විරෝධතා ආරම්භ කර තිබෙන බව විදෙස් මාධ්‍ය වාර්තා කරනවා. පසුගිය වසරේ ඔක්තොම්බර් 07 වනදා ආරම්භ වූ මෙම යුද වාතාවරණයට හෙට දිනය වන විට වසරක් සපිරෙන අතර ඊට විරෝධතා පල කරමිනුයි ඔවුන් මෙම විරොධතාවය කර ඇත්තේ. මේ අනුව ලන්ඩන් නුවර 40,000 ක් පමණ පිරිසක් රැස්වී විරෝධතා දියත් කර ඇති අතර පැරීසිය, රෝමය, මැනිලා, කේප් ටවුන් සහ නිව්යෝර්ක් යන නගරවලද විරෝධතා සංවිධානය කර තිබූ බවයි විදෙස් වාර්තා සදහන් කළේ.",
  "timestamp": "2024-10-06T14:28:18",
  "url": "https://hirunews.lk/384110/ඊශ්‍රායලය-ගාසා-හි-යුද-ගැටුම්-නතර-කරන්නැයි-ඉල්ලා-රටවල්-රැසක්-විරෝධතා",
  "category": "International"
}