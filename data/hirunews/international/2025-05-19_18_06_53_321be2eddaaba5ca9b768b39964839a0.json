{
  "id": "321be2eddaaba5ca9b768b39964839a0",
  "source": "hirunews",
  "headline": "ඉන්දියාවේ මිසයිල ශක්තිය ගැන පාකිස්ථානයට අනතුරු ඇඟවීමක්",
  "content": "ඉන්දියාවෙන් පාකිස්ථානයට එල්ල කරන ප්‍රතිප්‍රහාරයේ දී පාකිස්ථානයේ ඕනෑම ස්ථානයක්, ඕනෑම වේලාවක ඉලක්ක විය හැකි බවට පැහැදිලි පණිවිඩයක් ඇති බව අමෙරිකානු යුධ විශේෂඥ ජෝන් ස්පෙන්සර් පවසනවා.ස්පෙන්සර් පවසන්නේ පාකිස්ථානය විසින් භාවිතා කරන ලද චීන ගුවන් ආරක්ෂක පද්ධති, ගැටුම් අතරතුර පාකිස්ථාන හමුදා කඳවුරුවලට පහර දුන් ඉන්දියාවේ බ්‍රහ්මෝස් මිසයිල වැළැක්වීමට සමත් නොවූ බවයි.ඉන්ඩියා ටුඩේ පුවත් සේවය සමඟ විශේෂ සම්මුඛ සාකච්ඡාවකට එක්වෙමින් ස්පෙන්සර් පවසා තිබුණේ, පාකිස්ථානයේ ඩ්‍රෝන් ප්‍රහාර සහ අධිවේගී මිසයිලවලට එරෙහිව ඉන්දියාව පාකිස්ථානය හරහා පහරදීමට සහ සාර්ථකව ආරක්ෂා වීමට සමත් වූ බවයි. ස්පෙන්සර් ප්‍රකාශ කරන්නේ, බ්‍රහ්මෝස් මිසයිලය ඉන්දියාවේ උසස් යුධ හැකියාවන් පිළිබඳ සාක්ෂියක් බවයි. තවද චීන ගුවන් ආරක්ෂක පද්ධති සහ මිසයිල ඉන්දියාවේ පද්ධතිවලට සාපේක්ෂව සමත් නොවන බව සහ ඉන්දියාවේ බ්‍රහ්මෝස් මිසයිලය චීන සහ පාකිස්ථාන ගුවන් ආරක්ෂක පද්ධති විනිවිද යාමට සමත් බව ද ඔහු පෙන්වා දී තිබෙනවා.ඒ අනුව ඉන්දියාවේ පණිවිඩය පැහැදිලි බවත්, එය පාකිස්ථානයේ ඕනෑම තැනකට ඕනෑම වේලාවක පහර දිය හැකි බවත් ස්පෙන්සර් අවධාරණය කර සිටිනවා.",
  "timestamp": "2025-05-19T18:06:53",
  "url": "https://hirunews.lk/404933/pakistan-warned-about-indias-missile-power",
  "category": "International"
}