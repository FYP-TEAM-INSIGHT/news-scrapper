{
  "id": "ed48a158a700f7759943d8bd2edd3a42",
  "source": "hirunews",
  "headline": "ඉන්දියාව සහ සහ සෞදිය ගිවිසුම් 4කට එළැඹෙයි",
  "content": "ඉන්දීය අග්‍රාමාත්‍ය නරේන්ද්‍ර මෝදි ඊයේ (22) ජෙඩාහිදී සෞදියේ ඔටුන්න හිමි මොහොමඩ් බින් සල්මාන් කුමරු හමු වී තිබෙනවා.ඒ ඉන්දීය අග්‍රාමාත්‍යවරයාගේ සවුදි සංචාරය අතරතුරදීයි.එහිදී නායකයින් දෙදෙනා පුළුල් ද්විපාර්ශ්වික සාකච්ඡාවටයක් සඳහා ද එක්ව තිබිණි.විදෙස් මාධ්‍ය වාර්තා කරන්නේ නායක දෙපළ අතර පැය ගණනක් පැවති සාකච්ඡාවෙන් අනතුරුව ප්‍රධාන ගිවිසුම් හතරකට අත්සන් තැබූ බවයි.මෝදිගේ සෞදි අරාබි සංචාරය උපායමාර්ගික වශයෙන් වැදගත් එකක් බව විග්‍රහ කරන එම මාධ්‍ය වාර්තා පෙන්වා දෙන්නේ, එමගින් රටවල් ද්විත්වය ඔවුන්ගේ සබඳතා නව තලයකට ඔසවා තැබීමට කටයුතු කරන බවයි.නව දිල්ලිය සහ රියාද් දැනටමත් කලාපයේ උපායමාර්ගික හවුල්කරුවන් වන අතර ප්‍රධාන ආරක්ෂක හවුල්කරුවන් වනවා.",
  "timestamp": "2025-04-23T19:53:46",
  "url": "https://hirunews.lk/403649/ඉන්දියාව-සහ-සහ-සෞදිය-ගිවිසුම්-4කට-එළැඹෙයි",
  "category": "International"
}