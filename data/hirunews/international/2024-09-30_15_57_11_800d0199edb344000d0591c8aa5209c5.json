{
  "id": "800d0199edb344000d0591c8aa5209c5",
  "source": "hirunews",
  "headline": "කොරියානු ජනප්‍රිය නිළියක් ජීවිතක්ෂයට",
  "content": "කොරියාවේ ජනප්‍රිය කතා මාලාවක් වූ The Gloryහි රංගනයෙන් දායක වූ Park Ji Ah අද (30) මියගොස් තිබෙනවා.මස්තිෂ්ක ආඝාත රෝගයට ගොදුරු වීමෙන් ඇය මෙසේ මියගොස් ඇති බවයි විදෙස් මාධ්‍ය වාර්තා කරන්නේ.මියයන විට ඇය 52 හැවිරිදි වියේ පසුවිය.ඇයගේ ඒජන්සිය ඇයගේ මරණය පිළිබඳ වාර්තා සනාථ කර ඇති අතර, අවසන් කටයුතු ඔක්තෝම්බර් 02 වැනිදා සිදු කරන බවටයි වාර්තා සඳහන් කරන්නේ.The Glory කතා මාලාවේ Song Hye Kyoගේ මවගේ චරිතය නිරූපණය කිරීමෙන් ඇය වඩාත් ජනප්‍රියත්වයට පත්ව තිබෙනවා.ඇය 2002 වසරේ දී රංගන ශිල්පිනියක ලෙස සිය රංගන ගමන ආරම්භ කර ඇත්තේ සෝල් කලා ආයතනයෙන් රංග කලාව පිළිබඳ ආශ්‍රිත උපාධියක් ලබා ගැනීමෙන් පසුවයි.ඇය The Coast Guard චිත්‍රපටියෙන් සිනමාවට පිවිසියාය.පසුව ඇය විවිධ කොරියානු කතා මාලාවන්ට රංගනයෙන් දායක වී තිබෙනවා.",
  "timestamp": "2024-09-30T15:57:11",
  "url": "https://hirunews.lk/383533/කොරියානු-ජනප්‍රිය-නිළියක්-ජීවිතක්ෂයට",
  "category": "International"
}