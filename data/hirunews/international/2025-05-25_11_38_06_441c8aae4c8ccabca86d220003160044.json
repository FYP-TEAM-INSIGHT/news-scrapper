{
  "id": "441c8aae4c8ccabca86d220003160044",
  "source": "hirunews",
  "headline": "දේශපාලනයට වඩා ව්‍යාපාර පිළිබද වැඩි අවධානයක් යොමු කරන බව එලොන් මස්ක් කියයි",
  "content": "යළි සිය සමාගම් පිළිබඳව අවධානයක් ලබාදීමට වැඩි කාලයක් ගත කිරීමට අපේක්ෂා කරන බව ලොව ප්‍රකට ව්‍යාපාරිකයෙකු වන එලෝන් මස්ක් ප්‍රකාශ කර තිබෙනවා.  ඒ, ඊයේ දිනයේදී එක්ස් සමාජ මාධ්‍යය වේදිකාව බිඳ වැටීමට ලක්ව යළි යථා තත්ත්වයට පත් කර ඇති පසුබිමකයි.  තමන් සමාගම්වලින් බොහෝ කාලයක් ඈත්ව සිට ඇති බැවින් ට්‍රම්ප් පරිපාලනය තුළ ඇති තම භූමිකාව මදකට අඩු කර ඊට වැඩි අවධානයක් යොමු කිරීමට අපේක්ෂා කරන බවයි එලොන් මස්ක් එක්ස් සටහනක් පවසා ඇත්තේ.  කෙසේ වෙතත්, ඊයේ දිනයේ එක්ස් සමාජ මාධ්‍ය ජාලයේ වූ බිඳවැටීම සම්බන්ධයෙන් වගකීම හැකර්වරුන් පිරිසක් විසින් භාරගෙන ඇති බවද විදෙස් වාර්තාවල සදහන් වනවා.",
  "timestamp": "2025-05-25T11:38:06",
  "url": "https://hirunews.lk/405420/elon-musk-says-he-is-more-focused-on-business-than-politics",
  "category": "International"
}