{
  "id": "e85747670475a885148fda4358d68404",
  "source": "hirunews",
  "headline": "එකම පවුලේ තිදෙනා අභිරහස් ලෙස මරුට",
  "content": "අභිරහසක් ලෙස මියගිය ව්‍යාපාරිකයෙකුගේ, ඔහුගේ බිරිඳගේ සහ පුතෙකුගේ සිරුරු මෝටර් රථයක් තුළ තිබී සොයාගෙන තිබෙනවා.  ඒ අසල්වැසි ඉන්දියාවේ පන්ජාබ් ප්‍රදේශයෙන්.  ඉන්දීය මාධ්‍ය පවසන්නේ මෙය සියදිවි නසාගැනීමක් ලෙස පෙනුනද සියලු පැති විමර්ශනය කරන බවයි.  ටෙප්ලා බානූර් මාර්ගයේ පාළු ගම්මානයක මාර්ගයක නවතා තිබියදී මොවුන් තිදෙනගේ සිරුරු සමග මෙම මෝටර් රථය සොයාගෙන තිබෙනවා.  මෙසේ ජීවිතක්ෂයට පත්ව ඇත්තේ දේපළ වෙළෙන්දෙකු වූ අවුරුදු 45ක් වයසැති සිං රාජ්පාල්, අවුරුදු 42ක් වූ ඔහුගේ බිරිඳ මන්දීප් කෞර් සහ ඔවුන්ගේ පුත්‍රයා වූ 15වන වියෙහි පසු වූ අභය සිං.  මළ සිරුරුවල වෙඩි වැදී තුවාල සිදු වී ඇති අතර වාහන තුළ ලේ විසිරී තිබූ බව සඳහන්.  දේපළ වෙළෙන්දාගේ සිරුර රියදුරු අසුනේ, ඔහුගේ බිරිඳ ඉදිරිපස මගී අසුනේ සහ ඔවුන්ගේ පුත්‍රයාගේ සිරුර පසුපස අසුනේ තිබී සොයාගෙන තිබෙනවා.",
  "timestamp": "2025-06-23T10:41:46",
  "url": "https://hirunews.lk/408018/three-members-of-the-same-family-die-mysteriously",
  "category": "International"
}