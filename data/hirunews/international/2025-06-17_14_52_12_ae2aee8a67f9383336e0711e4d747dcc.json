{
  "id": "ae2aee8a67f9383336e0711e4d747dcc",
  "source": "hirunews",
  "headline": "එයාර් ඉන්දියා ගුවන් යානයක අදත් දෝෂයක්",
  "content": "එයාර් ඉන්දියා ගුවන් සමාගමට අයත් ගුවන්යානයක අද (17) ඇති වූ තාක්ෂණික දෝෂයක් හේතුවෙන් ගුවන්ගත කිරීමට පෙර ගුවන්ගමන අවලංගු කළ බව ඉන්දීය මාධ්‍ය වාර්තා කරනවා.  AI-159 ගුවන් යානය මෙසේ අවලංගු කර ඇති අතර Sardar Vallabhbhai Patel ජාත්‍යන්තර ගුවන් තොටුපළෙන් පස්වරු 3ට මෙම ගුවන් යානය ගුවන් ගමන සඳහා පිටත් වීමට නියමිතව තිබුණා.  මෙම යානය පසුගිය දා අනතුරට ලක්වූ AI 171 යානය වෙනුවට AI 159 ලෙස ක්‍රියාත්මක වූ නව ගුවන්යානය බවයි සඳහන් වෙන්නේ. එයාර් ඉන්දියා ගුවන් යානයක දෝෂයක් ඇති වී ගුවන් ගමන් ඇති වී අවලංගු කළ දෙවන අවස්ථාව මෙයයි.  ඊයේ (16) හොංකොං සිට දිල්ලිය බලා ගමන් කරමින් තිබූ එයාර් ඉන්දියා ගුවන් යානයක, සැක සහිත තාක්ෂණික දෝෂයක් ගුවනේදී වාර්තා කිරීමෙන් පසු ආපසු හරවාගෙන ගමන ආරම්භක ස්ථානයට පැමිණියා.  එයාර් ඉන්දියා ගුවන් සේවයට අයත්, AI315 නැමැති බෝයිං 787-8 ඩ්‍රීම්ලයිනර් ගුවන් යානය ඒ අනුව පූර්වාරක්ෂාවක් ලෙස එහි ආරම්භක ස්ථානයට නැවත පැමිණි බවයි එම මාධ්‍ය වාර්තාවල වැඩිදුරටත් වුණේ.  ඒ අනුව අදාළ ගුවන් යානය ආරක්ෂිතව හොංකොං වෙත ගොඩ බස්වා තිබූ අතර, පූර්වාරක්ෂාව සඳහා ප්‍රමාණවත් පියවරක් ලෙස පරීක්ෂාවන්ට භාජනය කෙරෙමින් පවතින බවයි එයාර් ඉන්දියා ගුවන් සේවය නිවේදනයක් නිකුත් කරමින් පවසා සිටියේ.",
  "timestamp": "2025-06-17T14:52:12",
  "url": "https://hirunews.lk/407431/another-glitch-on-an-air-india-flight-today",
  "category": "International"
}