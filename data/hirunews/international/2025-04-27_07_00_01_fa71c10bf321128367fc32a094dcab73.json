{
  "id": "fa71c10bf321128367fc32a094dcab73",
  "source": "hirunews",
  "headline": "ඉරානයේ අබ්බාස් වරායේ පිපිරීමෙන් 14ක් මරුට",
  "content": "ඉරානයේ ටෙහෙරාන් අගනුවරට කිලෝමීටර දහසක් පමණ දකුණින් පිහිටි වරායක් වන බන්ඩාර් අබ්බාස් හි ෂාහිඩ් රාජි වරායේ සිදුවූ විශාල පිපිරුමෙන් මියගිය පුද්ගලයින් සංඛ්‍යාව 14 ක් දක්වා ඉහළ ගොස් තිබෙනවා. එමෙන්ම, තුවාල ලැබූ සංඛ්‍යාව මේ වන විට 750 ක් දක්වා ඉහළ ගොස් ඇති බවයි ඉරාන මාධ්‍ය වාර්තා කළේ. එසේම තවත් පුද්ගලයින් 06 දෙනෙකු අතුරුදන් වී ඇති බවද වාර්තා වනවා. පිපිරීමට හේතුව මෙතෙක් අනාවරණය වී නොමැති අතර, පිපිරිමට හේතුව අනතුරුදායක භාණ්ඩ හා රසායනික ද්‍රව්‍ය විය හැකි බවයි ඉරාන රේගු අධිකාරිය ප්‍රකාශ කර ඇත්තේ.මෙම පිපිරීමෙන් වරායට සහ ගොඩනැගිලිවලට ද හානි සිදුවී තිබෙනවා. මෙම වරාය හෝමූස් සමුද්‍ර සන්ධිය අසල පිහිටා ඇති අතර, එය ඉන්ධන නෞකා බොහෝමයක් ගමන් කරන තීරණාත්මක ජල මාර්ගයක් බවයි විදෙස් වාර්තා වැඩිදුරටත් පෙන්වා දෙන්නේ.",
  "timestamp": "2025-04-27T07:00:01",
  "url": "https://hirunews.lk/403828/14-killed-in-explosion-at-irans-abbas-port",
  "category": "International"
}