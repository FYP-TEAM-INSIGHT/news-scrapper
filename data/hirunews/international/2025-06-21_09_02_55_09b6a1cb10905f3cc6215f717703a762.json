{
  "id": "09b6a1cb10905f3cc6215f717703a762",
  "source": "hirunews",
  "headline": "එයාර් ඉන්දියා ගුවන් යානයේ කළු පෙට්ටිය ගැන විශේෂ ආරංචියක්",
  "content": "ජුනි 12 වන දින අහමදාබාද් සිට ගුවන් ගත වී තත්පර 36කට පසු කඩා වැටුණු එයාර් ඉන්දියා ගුවන් යානයේ AI-171 සුන්බුන්වලින් ලබාගත් කළු පෙට්ටි ඒකකවලට හානි සිදුවී ඇති බවට විදෙස් මාධ්‍ය වාර්තා කරනවා.  කෙසේ වෙතත්, විනාශ වූ එයාර් ඉන්දියා ගුවන් යානයේ එම කළු පෙට්ටිය අනතුරෙන් පැය 28කට පසු සොයාගෙන තිබුණා.  ගුවන් සේවා ආරංචි මාර්ගවලට අනුව, කළු පෙට්ටිවලින් එකකට අනෙකට වඩා දෘශ්‍යමාන ලෙස හානි වී ඇති අතර, අනතුර නිසා හෝ පසුව වැටීමක් නිසා විය හැකි බවයි වාර්තා වෙන්නේ.  \"කළු පෙට්ටි\" ලෙස සාමූහිකව හඳුන්වන ඩිජිටල් පියාසැරි දත්ත රෙකෝඩරය (DFDR) සහ කොක්පිට් හඬ රෙකෝඩරය (CVR) යන අංග දෙකක්.  දැනට ගුවන් යානා අනතුරු විමර්ශන කාර්යාංශයේ (AAIB) අධීක්ෂණය යටතේ ආරක්ෂිත භාරයේ පවතින අතර, කළු පෙට්ටිවලින් එකක පිටත මතුපිටට හානි සිදුවී ඇත්තේ එය වැටීමක ප්‍රතිඵලයක් ලෙස බවට බොහෝ දෙනා සැක කරනවා.  කෙසේ වෙතත්, මේ පිළිබඳ පර්‍යේශණ සඳහා එක්සත් රාජධානියේ සිවිල් ගුවන් සේවා අධිකාරියට හෝ සිංගප්පූරුවට යැවිය යුතුයි.  හානි නොවූ ඒකකයෙන් දත්ත ඉන්දියාව තුළ විමර්ශනය කෙරෙනවාද නැද්ද යන්න පිළිබඳව ඔවුන් තීරණය කරනවා.  එසේම එම විමර්ශනයට ධාවන පථයේ මතුපිටින් සුන්බුන් සාම්පල සහ ද්‍රව්‍ය සාම්පල ඇතුළත් වන බවයි වැඩිදුරටත් විදෙස් මාධ්‍ය වාර්තා කරන්නේ.  සිදුවූ මෙම දරුණු අනතුරෙන් පුද්ගලයින් 274 දෙනෙකු ජීවිත අහිමි වුණා.",
  "timestamp": "2025-06-21T09:02:55",
  "url": "https://hirunews.lk/407832/special-news-about-the-black-box-of-the-air-india-flight",
  "category": "International"
}