{
  "id": "c3634ade844d177ccff9bec39d1719e2",
  "source": "hirunews",
  "headline": "ලොකුම තර්ජනය චීනය බව කැනඩා අගමැති කියයි",
  "content": "චීනය ජාතික ආරක්ෂාවට එරෙහිව පවතින ප්‍රමුඛතම තර්ජනයක් බව කැනඩාව පවසනවා.විදෙස් මාධ්‍ය වර්තා සඳහන් කරන්නේ, ආක්ටික් කලාපයේ විදේශ මැදිහත්වීම්, සයිබර් ක්‍රියාකාරකම් සහ උපායමාර්ගික අභිලාෂයන් උපුටා දක්වමින් චීනය රටේ ප්‍රමුඛතම ජාතික ආරක්ෂක තර්ජනය ලෙස හඳුනාගෙන ඇතැයි කැනේඩියානු අගමැති මාර්ක් කාර්නි පවසා ඇති බවයි.කැනඩාවේ ෆෙඩරල් මැතිවරණ ව්‍යාපාරය අවසන් සතියට එළැඹෙන විට කැනඩා-චීන සබඳතා පිළිබඳ ඔහුගේ වඩාත්ම සෘජු ප්‍රකාශය මෙය වී ඇති අතර රූපවාහිනිය ඔස්සේ විකාශය වූ අපේක්ෂකයින්ගේ විවාදයකදී කාර්නි මෙම දැඩි ප්‍රකාශය කර තිබුණා.කැනඩාවට ඇති විශාලතම භූ දේශපාලන තර්ජනය නම් කරන ලෙස ඉල්ලා සිටි විට එය චීනය බව කාර්නි ඍජුව ම එහි හී පවසා තිබූ අතර චීන මැදිහත්වීම් කැනඩාවේ ප්‍රජාතන්ත්‍රවාදී ආයතනවලට සෘජු අභියෝගයක් එල්ල කරන බවට ද ඔහු අනතුරු ඇඟවා තිබෙනවා.",
  "timestamp": "2025-04-21T16:44:52",
  "url": "https://hirunews.lk/403437/ලොකුම-තර්ජනය-චීනය-බව-කැනඩා-අගමැති-කියයි",
  "category": "International"
}