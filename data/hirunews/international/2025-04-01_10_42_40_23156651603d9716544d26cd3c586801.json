{
  "id": "23156651603d9716544d26cd3c586801",
  "source": "hirunews",
  "headline": "ජපානයේ 'ප්‍රබල' භූමිකම්පාවකින් පුද්ගලයින් ලක්ෂ 3ක් මිය යා හැකි බවට අනතුරු අඟවයි",
  "content": "ඉදිරියේදී ජපානයේ ඇතිවිය හැකි භූකම්පනවලින් ලක්ෂ 03ක පමණ පිරිසක් මියයාහැකි බවට ඇස්තමේන්තුගත කර ඇතැයි විදෙස් මාධ්‍ය වාර්තා කරනවා.එමෙන්ම ඒ හේතුවෙන් ඩොලර් ට්‍රිලියන 1.8ක් පමණ ආර්ථික වශයෙන් විනාශ විය හැකි බවයි මාධ්‍ය වාර්තා සඳහන් කරන්නේ.ජපානය ලෝකයේ වඩාත්ම භූමිකම්පා අවදානමට ලක්විය හැකි රටවලින් එකක් වන අතර, නන්කායි අගල ලෙස හැඳින්වෙන කම්පන සහගත මුහුදු පත්ල කලාපයක් දිගේ රික්ටර් මාපක 8 සිට 9 දක්වා විශාලත්වයකින් යුත් භූමිකම්පාවක් සඳහා සියයට 80ක සම්භාවිතාවක් ඇති බව සඳහන්.ශීත ඍතුවේ දී රාත්‍රි කාලයේ මෙසේ භූමිකම්පාවක් සිදුවුවහොත් සුනාමි සහ ගොඩනැගිලි කඩා වැටීම්වලින් 298,000ක් පමණ මිය යා හැකි බවයි වාර්තාව පෙන්වා දෙන්නේ.භූ කම්පන වික්‍රියා හේතුවෙන් වසර 100 සිට 150 දක්වා වරක් මෙම භූමිකම්පාවක් ඇති විය හැකියි.එමෙන්ම 2011 දී රික්ටර් මාපක 9ක භූමිකම්පාවක් ඇති වූ අතර, එමගින් විනාශකාරී සුනාමියක් ඇති වී න්‍යෂ්ටික බලාගාරයක ප්‍රතික්‍රියා හේතුවෙන් 15,000කට අධික පිරිසක් මිය ගියා.",
  "timestamp": "2025-04-01T10:42:40",
  "url": "https://hirunews.lk/401745/ජපානයේ-ප්‍රබල-භූමිකම්පාවකින්-පුද්ගලයින්-ලක්ෂ-3ක්-මිය-යා-හැකි-බවට-අනතුරු-අඟවයි",
  "category": "International"
}