{
  "id": "57bb5591c4b7af1340e646fe0f228d3b",
  "source": "hirunews",
  "headline": "පළුදු වූ සබඳතා යළි ගොඩනැගීමට ජී 07 සමුලුවට එක්වන්නැයි කැනේඩියානු අගමැතිගෙන් මෝදිට ආරාධනා",
  "content": "පළුදු වූ සබදතා යළි ගොඩනගා ගැනීමේ අරමුණින් ජී 07 සමුලුවට එක් වන ලෙසට කැනේඩියානු අග්‍රාමාත්‍ය මාර්ක් කර්නි ඉන්දීය අග්‍රාමාත්‍ය නරේන්ද්‍ර මෝදිට ආරාධනා කර තිබෙනවා. මෙම සමුලුව මේ මස 15 වනදා සිට 17 වනදා දක්වා කැනඩාවේදී පැවැත්වීමට නියමිතයි.  ඊයේ දුරකතන ඇමතුමක් ලබා දෙමින් කැනේඩියානු අග්‍රාමාත්‍යවරයා මෙම ආරාධනාව සිදු කර ඇති බවයි විදෙස් වාර්තා සදහන් කළේ. එම ආරාධනාව ඉන්දියානු අග්‍රාමාත්‍ය නරේන්ද්‍ර මෝදි පිළිගෙන ඇති අතර ඒ පිළිබදව සිය එක්ස් ගිණුමේ සටහනක් තබමින් මාර්ක් කර්නි ස්තූතිය ද පළ කර තිබුණා.  හිටපු කැනේඩියානු අග්‍රාමාත්‍ය ජස්ටින් ටෲඩෝගේ පාලන සමයේදී ඉන්දියාව සමග මතභේදාත්මක තත්වය මතුවුණේ සික් ජාතිකයෙකුගේ මරණයත් සමගයි.  කැනේඩියාවේ ජීවත් වූ මෙම සික් ජාතිකයා ඝාතනය කිරීම සම්බන්ධයෙන් හිටපු කැනේඩියානු අග්‍රාමාත්‍ය ජස්ටින් ටෲඩෝ ඉන්දියාවට චෝදනා කළා.",
  "timestamp": "2025-06-07T10:19:44",
  "url": "https://hirunews.lk/406500/canadian-pm-invites-modi-to-attend-g7-summit-to-rebuild-strained-ties",
  "category": "International"
}