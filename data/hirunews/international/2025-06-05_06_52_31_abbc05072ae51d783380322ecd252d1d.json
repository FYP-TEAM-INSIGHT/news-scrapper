{
  "id": "abbc05072ae51d783380322ecd252d1d",
  "source": "hirunews",
  "headline": "ට්‍රම්ප් විසින් රටවල් 12ක ජාතිකයින්ට අමෙරිකාවට ඇතුළු වීම තහනම් කරයි",
  "content": "එක්සත් ජනපද ජනාධිපති ඩොනල්ඩ් ට්‍රම්ප් විසින් රටවල් 12ක ජාතිකයින්ට එක්සත් ජනපදයට ඇතුළු වීම තහනම් කර තිබෙනවා.  ඒ, ඇෆ්ගනිස්ථානය, මියන්මාරය, චැඩ්, කොංගෝ ජනරජය, ගිනියාව, එරිත්‍රියාව, හයිටි, ඉරානය, ලිබියාව, සෝමාලියාව, සුඩානය සහ යේමනයයයි.  එමෙන්ම තවත් රටවල් 7ක් සඳහා අර්ධ සංචාරක සීමාවන්ට පනවා තිබෙනවා.  එම රටවල් වන්නේ, බුරුන්දි, කියුබාව, ලාඕසය, සියරා ලියොන්, ටෝගෝ, ටර්ක්මෙනිස්තානය සහ වෙනිසියුලාවයි. ට්‍රම්ප් මෙලෙස සංචාරක තහනමක් පැනවූ දෙවන අවස්ථාව මෙය වන අතර, ඔහු සිය පළමු ධුර කාලයේදී, එනම් 2017 වසරේදී ද මෙවැනි තහනමක් පනවනු ලැබුවා.",
  "timestamp": "2025-06-05T06:52:31",
  "url": "https://hirunews.lk/406312/trump-bans-citizens-of-12-countries-from-entering-the-us",
  "category": "International"
}