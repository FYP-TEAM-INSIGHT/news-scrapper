{
  "id": "356b6d80bb958d2cee91ffc28903e575",
  "source": "hirunews",
  "headline": "තෙවැනි වරටත් චමරි මාසයේ ICC කාන්තා ක්‍රිකට් ක්‍රීඩිකාව ලෙස තේරෙයි",
  "content": "ශ්‍රී ලංකා කාන්තා ක්‍රිකට් නායිකා චමරි අතපත්තු 2024 ජුලි මාසයේ ICC කාන්තා ක්‍රීඩිකාව වීමට සමත්ව තිබෙනවා.ඒ සමග නිර්දේශ වූ ඉන්දියාවේ ආරම්භක පිතිකරුවන් වන Smriti Mandhana සහ Shafali Verma අභිබවා යමින්.මෙය 34 හැවිරිදි ඇයට හිමිවන තුන්වන ICC කාන්තා ක්‍රීඩිකාව සම්මානය වන අතර, බටහිර ඉන්දීය කොදෙව් ක්‍රීඩිකා හේලි මැතිව්ස්ද ICC කාන්තා ක්‍රීඩිකාව සම්මානය තුන්වරක් හිමිකරගෙන තිබෙනවා.එහිදී අදහස් දක්වමින් ඇය සඳහන් කර ඇත්තේ, \"මාසයේ කාන්තා ක්‍රිකට් ක්‍රීඩිකාව ලෙස තෙවැනි වරටත් තේරී පත්වීම ගැන මම සතුටු වන අතර ගෞරවයට පාත්‍ර වන අතර මගේ කණ්ඩායමේ සගයන්ගේ සහ පුහුණුකරුවන්ගේ සහයෝගයෙන් ලබා ගත් මගේ උත්සාහය මෙලෙස අඛණ්ඩව ඇගයීමට ලක්වීම සතුටට කරුණක්\" යනුවෙන්.",
  "timestamp": "2024-08-12T14:08:18",
  "url": "https://hirunews.lk/sports/378564/තෙවැනි-වරටත්-චමරි-මාසයේ-icc-කාන්තා-ක්‍රිකට්-ක්‍රීඩිකාව-ලෙස-තේරෙයි",
  "category": "Sports"
}