{
  "id": "f4c2ada5e76358e7c2cbb8352e54543b",
  "source": "hirunews",
  "headline": "ශ්‍රී ලංකා කණ්ඩායම පළමු ඉනිමට සියල්ලන් දැවී ලකුණු 485ක් රැස්කර ගනී",
  "content": "බංග්ලාදේශය සහ ශ්‍රී ලංකාව අතර පැවැත්වෙන පළමු ටෙස්ට් තරගයේ සිව්වන දිනයවන අද දිනයේ පළමු ඉනිම ක්‍රීඩා කරන ශ්‍රී ලංකා කණ්ඩායම කඩුලු සියල්ලම දැවී ලකුණු 485ක් රැස් කර ගැනීමට සමත් වුණා.  එහිදී ශ්‍රී ලංකා පළමු ඉනිමට පැතුම් නිශ්ශංක ලකුණු 187, කමිඳු මෙන්ඩිස් ලකුණු 87, දිනේෂ් චන්දිමාල් ලකුණු 54 සහ ඇන්ජලෝ මැතිව්ස් ලකුණු 39ක් ලබා ගැනීමට සමත් වුණා.  බංග්ලාදේශ කණ්ඩායම වෙනුවෙන් නයීම් හසන් කඩුලු 5, හසන් මහමුද් කඩුලු 3, තයිජුල් ඉස්ලාම් සහ මොමිනුල් හක් එක් කඩුල්ල බැගින් ලබා ගත්තා.  ඒ අනුව බංග්ලාදේශ කණ්ඩායම සියලු දෙනා දැවී පළමු ඉනිමට රැස්කළ ලකුණු 495ට වඩා ශ්‍රී ලංකාව ලකුණු 10ක් පිටුපසින් සිටිනවා.",
  "timestamp": "2025-06-20T13:31:13",
  "url": "https://hirunews.lk/sports/407756/sri-lanka-are-all-out-in-the-first-innings-and-score-485-runs",
  "category": "Sports"
}