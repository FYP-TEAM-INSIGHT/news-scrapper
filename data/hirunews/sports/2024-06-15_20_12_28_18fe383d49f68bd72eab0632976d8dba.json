{
  "id": "18fe383d49f68bd72eab0632976d8dba",
  "source": "hirunews",
  "headline": "ඉන්දීය - කැනඩා තරග ආරම්භයට වර්ෂාවෙන් බාධා",
  "content": "T20 ක්‍රිකට් ලෝක කුසලානයේ අද(15) පැවැත්වෙන 33වැනි තරගය වන ඉන්දියා - කැනඩා තරග ආරම්භයට වර්ෂාවෙන් බාධා එල්ල වී තිබෙනවා.අද තරගය Central Broward Regional Park Stadium Turf Ground, Lauderhill, Florida හිදී පැවැත්වීමට නියමිතව ඇති අතර, ඇදහැලුණු වර්ෂාව හේතුවෙන් තණ තිල්ල පරික්ෂා කර ක්‍රීඩා කිරීම සඳහා උචිත වන තෙක් විනිසුරුවරු විසින් තරග ආරම්භය තාවකාලිකව කල් දමා තිබෙනවා.'ඒ' කාණ්ඩය යටතේ මෙතෙක් තරග තුනකට සහභාගි වී සිටින ඉන්දියාව එම තරග තුනම අපරාජිතව පළමු ස්ථානයේ පසුවෙනවා.කැනඩාව මේ වනවිට තරග තුනකට සහභාගි වී ඉන් එක තරගයක් ජයගෙන එම කාණ්ඩයේම සිව් වැනි ස්ථානයේ පසුවෙන අතර, අමෙරිකාව දෙවැනි ස්ථානයේත්, පාකිස්ථානය තෙවැනි ස්ථානයේත්, අයර්ලන්තය පස්වැනි ස්ථානයේ හෙවත් අවසන් ස්ථානයේත් පසුවෙනවා.T20 ක්‍රිකට් ලෝක කුසලානයේ 34 වැනි තරගය ලෙස එංගලන්තය සහ නැමීබියාව අතර තරගය Sir Vivian Richards Stadium, North Sound, Antigua හිදී ශ්‍රී ලංකා වේලාවෙන් අද පස්වරු 10.30ට ආරම්භ වීමට නියමිතයි. එමෙන්ම, T20 ලෝක කුසලානයේ 35 වැනි තරගය ලෙස ඔස්ට්‍රේලියා - ස්කොට්ලන්ත කණ්ඩායම් අතර තරගය ශ්‍රී ලංකා වේලාවෙන් හෙට උදෑසන 06.00ට Daren Sammy National Cricket Stadium, Gros Islet, St Lucia හිදී පැවැත්වීමට නියමිතයි.",
  "timestamp": "2024-06-15T20:12:28",
  "url": "https://hirunews.lk/sports/372747/ඉන්දීය-කැනඩා-තරග-ආරම්භයට-වර්ෂාවෙන්-බාධා",
  "category": "Sports"
}