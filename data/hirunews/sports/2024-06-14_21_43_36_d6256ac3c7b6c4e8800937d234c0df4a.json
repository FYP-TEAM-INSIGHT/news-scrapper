{
  "id": "d6256ac3c7b6c4e8800937d234c0df4a",
  "source": "hirunews",
  "headline": "අමෙරිකා - අයර්ලන්ත තරගයට කාලගුණයෙන් බාධා",
  "content": "T20 ලෝක කුසලානයේ 30 වැනි තරගය ලෙස එක්සත් ජනපදය හා අයර්ලන්තය අතර අද (14) පැවැත්වීමට නියමිතව තිබූ තරගය අයහපත් කාලගුණය හේතුවෙන් ආරම්භ කිරීම කල් දමා තිබෙනවා.අද තරගය ශ්‍රී ලංකා වේලාවෙන් රාත්‍රී 08.00ට Central Broward Regional Park Stadium Turf Ground, Lauderhill, Florida හිදී ආරම්භ වීමට නියමිතව තිබූ නමුත් අයහපත් කාලගුණ තත්ත්වය හේතුවෙන් තරගය තරගය ආඅරම්භ කිරීම නවතා විනිසුරුවරු විසින් තණ තීරු පරීක්ෂා කිරීම් සිදුකරනු ලැබුවා.ඒ අනුව. මෙම තරගය පවත්වන්නේද, අත් හැර දමන්නේද යන්න මෙතෙක් නිළ වශයෙන් ප්‍රකාශ කර නැහැ.කෙසේ වෙතත්, ක්‍රිකට් විස්තර විචාරකයින් පවසන්නේ තරගය පන්දුවාර කිහිපයකට හෝ සීමාකර පැවැත්වීමට බොහෝ සම්භාවිතාවයක් පවතින බවයි.යම් හෙයකින් මෙම තරගය අද දිනයේ අත්හැර දැමුවහොත් 'ඒ' කාණ්ඩයේ තෙවැනි ස්ථානයේ සිටින පාකිස්ථානයට මූලික වටයෙන්ම තරගාවලියෙන් ඉවත් වීමට සිදුවෙනවා.එක්සත් ජනපදය මේ වනවිට තරග 03කට සහභාගි වී ඉන් 02ක් ජයග්‍රහණය කර 'ඒ' කාණ්ඩයේ දෙවන ස්ථානයේ සහ ඉන්දියාව මෙතෙක් තරගකළ තරග තුනම ජයග්‍රහණය කර 'ඒ' කාණ්ඩයේ පළමු ස්ථානයේ පසුවෙනවා.එමෙන්ම අයර්ලන්තය මේ වනවිට තරග 02කට සහභාගි වී ඇති අතර, එම තරග දෙකම පරාජයට පත් වී එම කාණ්ඩයේම අවසන් ස්ථානයේ පසුවනවා.T20 ලෝක කුසලානයේ 31 වැනි තරගය ලෙස දකුණු අප්‍රිකාව සහ නේපාලය ශ්‍රී ලංකා වේලාවෙන් හෙට අලුයම 05.00ට සහ 32වැනි තරගය ලෙස නවසීලන්තය සහ උගන්ඩාව හෙට අලුයම 06.00ට තරග වැදීමට නියමිතයි.මේ අතර පන්දුවාර 20 ක්‍රිකට් ලෝක කුසලාන තරගාවලියේ සුපිරි කණ්ඩායම් අට අතරට පිවිසීමට ඇෆ්ගනිස්ථානය අද සමත් වුණා. ඒ, පැපුවා නිව්ගිනියා කණ්ඩායම සමග පැවති තරගය කඩුලු හතකින් ජය ගනිමින්.",
  "timestamp": "2024-06-14T21:43:36",
  "url": "https://hirunews.lk/sports/372660/අමෙරිකා-අයර්ලන්ත-තරගයට-කාලගුණයෙන්-බාධා",
  "category": "Sports"
}