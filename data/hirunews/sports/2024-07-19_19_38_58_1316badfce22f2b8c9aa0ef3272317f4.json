{
  "id": "1316badfce22f2b8c9aa0ef3272317f4",
  "source": "hirunews",
  "headline": "හර්දික් පාන්ඩ්‍යා සිය දික්කසාදය නිල වශයෙන් නිවේදනය කරයි",
  "content": "ඉන්දීය සුපිරි ක්‍රිකට් ක්‍රීඩක හර්දික් පාන්ඩ්‍යා සම්බන්ධයෙන් පසුගිය කාලය පුරාවටම සමාජ මාධ්‍ය ඔස්සේ විවිධ තොරතුරු සංසරණය වී තිබෙනවා.ඔහු මෙවර 20-20 ලෝක කුසලානය ඉන්දියාවට හිමි කර දීම සඳහා විශාල කැපකිරීමක් සිදු කරනු ලැබුවා.එමෙන්ම ඔහු සහ ඔහුගේ බිරිඳගේ විවාහය දෙකඩ වීම සම්බන්ධයෙන් විවිධ තොරතුරු ද සමාජ මාධ්‍ය හරහා විශාල වශෙයෙන් සංසරණය වීමද විශේෂත්වයක්.මේ අතර ඊයේ (18) දිනයේ පාන්ඩ්‍යාගේ බිරිඳ නටාසා ස්ටැන්කොවික් සහ හර්දික් සිය ඉන්ස්ට්‍රග්‍රෑම්හි සටහනක් තබා තිබෙනවා.ඒ ඔවුන් දෙදෙනා වෙන්වීමට තීරණය කළ බවට නිල වශයෙන් නිවේදනය කරමින්.“වසර හතරකට පසු, හර්දික් සහ මම අන්‍යෝන්‍ය වශයෙන් වෙන්වීමට තීරණය කළෙමු. අපි එක්ව අපගේ උපරිමය උත්සාහ කර අපගේ සියල්ල ලබා දුන් අතර, මෙය අප දෙදෙනාගේම යහපතට හේතු වන බව අපි විශ්වාස කරමු. අපි එකට භුක්ති විඳි ප්‍රීතිය, අන්‍යෝන්‍ය ගෞරවය සහ මිත්‍රත්වය සහ අපි පවුලක් ලෙස ජීවත් වන විට මෙය අපට ගැනීමට දැඩි තීරණයක් විය.'' ලෙස එම පණිවුඩයේ සටහන්.",
  "timestamp": "2024-07-19T19:38:58",
  "url": "https://hirunews.lk/sports/376168/හර්දික්-පාන්ඩ්‍යා-සිය-දික්කසාදය-නිල-වශයෙන්-නිවේදනය-කරයි",
  "category": "Sports"
}