{
  "id": "8852917c94bcda31d1f6381b0bba1e0d",
  "source": "hirunews",
  "headline": "ශ්‍රී ලංකා කණ්ඩායම පස්ස දොරෙන් රට තුළට රිංගයි",
  "content": "පන්දුවාර විස්සයි විස්ස ලෝක කුසලාන තරගාවලිය සඳහා අමෙරිකාව සහ බටහිර ඉන්දීය කොදෙව් දේශය වෙත ගොස් සිටි ශ්‍රී ලංකා ක්‍රිකට් කණ්ඩායම අද පෙරවරුවේ දිවයිනට පැමිණියා.ඒ අද උදෑසන 8.40ට පමණ ඔවුන් රැගත් ඊ.කේ - 650 දරණ එමිරේට්ස් ගුවන් සේවයට අයත් ගුවන් යානයෙන්.ඉතිහාසයේ පළමු වතාවට විස්සයි විස්ස ලෝක් කුසලාන තරගාවලියක පළමු වටයෙන් ම ඉවතට විසි වූ ශ්‍රී ලංකා කණ්ඩායම වෙත දැඩි විවේචන එල්ල වන පසුබිමක ඔවුන් අද පැමිණ තිබුණේ ද කටුනායක ගුවන් තොටුපොළේ 'සිල්ක් රූට්' පර්යන්තයෙන් බවයි වාර්තා වන්නේ.මීට පෙර අවස්ථාවල දී ශ්‍රී ලංකා කණ්ඩායම සාමාන්‍ය මගී පර්යන්තයෙන් පැමිණියත් ගුවන් තොටුපොළ 'සිල්ක් රූට්' පර්යන්තයෙන් පැමිණි ඔවුන් සඳහා දැඩි ආරක්ෂාවක් ද යොදවා තිබූ බවත් වාර්තා වනවා",
  "timestamp": "2024-06-19T12:07:45",
  "url": "https://hirunews.lk/sports/373065/ශ්‍රී-ලංකා-කණ්ඩායම-පස්ස-දොරෙන්-රට-තුළට-රිංගයි",
  "category": "Sports"
}