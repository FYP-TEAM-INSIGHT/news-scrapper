{
  "id": "0393cae56d4ad238c2ea9fd2b5ef7e24",
  "source": "hirunews",
  "headline": "අන්තර් රෙජිමේන්තු මේසපන්දු තරගාවලිය සාර්ථකව අවසන් වෙයි",
  "content": "ශ්‍රී ලංකා යුද්ධ හමුදා මේසපන්දු කමිටුව විසින් සංවිධානය කරන ලද යුද්ධ හමුදා අන්තර් රෙජිමේන්තු මේසපන්දු තරගාවලිය ඊයේ (29) දිනයෙන් අවසන් වුණා.ඒ යුද්ධ හමුදා රෙජිමේන්තු 08ක් නියෝජනය කරමින් කණ්ඩායම් 11ක ක්‍රීඩක ක්‍රීඩිකාවන් 50කට අධික සංඛ්‍යාවකගේ සහභාගීත්වයෙන් අගෝස්තු මස 27 දින සිට පනාගොඩ යුද්ධ හමුදා ගෘහස්ථ ක්‍රීඩාංගණයේදී පැවැති තරගාවලියෙන් අනතුරුවයි.එහිදී තරගාවලියේ පිරිමි අංශයේ සහ කාන්තා අංශයේ ශූරතාවයන් ශ්‍රී ලංකා සංඥා බලකා කණ්ඩායම විසින් දිනාගන්නා ලද අතර, පිරිමි අංශයේ අනුශුරතාවය ගජබා රෙජිමේන්තුවටත්, කාන්තා අංශයේ අනුශූරතාවය ශ්‍රී ලංකා යුද්ධ හමුදා කාන්තා බලකා කණ්ඩායම හිමිකර ගැනීමට සමත් වුණා.තරගාවලියේ පිරිමි අංශයේ දක්‍ෂතම ක්‍රීඩකයා ලෙස ගජබා රෙජිමේන්තුවේ - පාබල සෙබල යු.එන් රණසිංහ සහ කාන්තා අංශයේ දක්‍ෂතම ක්‍රීඩිකාව ලෙස ශ්‍රී ලංකා සංඥා බලකායේ සංඥා කාන්තා සෙබල කේ.එච් පිටිගල සම්මාන හිමිකර ගත්තා.",
  "timestamp": "2024-08-30T18:15:34",
  "url": "https://hirunews.lk/sports/380478/අන්තර්-රෙජිමේන්තු-මේසපන්දු-තරගාවලිය-සාර්ථකව-අවසන්-වෙයි",
  "category": "Sports"
}