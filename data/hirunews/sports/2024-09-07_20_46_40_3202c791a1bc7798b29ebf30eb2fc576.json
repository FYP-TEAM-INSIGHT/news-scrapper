{
  "id": "3202c791a1bc7798b29ebf30eb2fc576",
  "source": "hirunews",
  "headline": "දස වසරකට පසුව මහනුවර ත්‍රිත්ව විද්‍යාලයට ලැබුණු බ්‍රැඩ්බි පළිහ",
  "content": "කොළඹ රාජකීය විද්‍යාලය සහ මහනුවර ත්‍රිත්ව විද්‍යාලය අතර 78 වැනි බ්‍රැඩ්බි පළිහේ දෙවැනි අදියරයේ තරගය අද (07) පල්ලෙකැලේ ත්‍රිත්ව විද්‍යාලයීය ක්‍රීඩාංගණයේදී පැවැත්වුණා.මෙම තරගය දැක බලා ගැනීම සඳහා කොළඹ සිට විශේෂ දුම්රියකින් රාජකීය විද්‍යාලයීය විදුහල්පතිවරයා, ගුරුවරුන්,සිසුන් සහ ආදී ශිෂ්‍යයින් මහනුවර බලා පිටත්ව ගියා.පළමු අදිරයේ තරගයෙන් එක් ලකුණක තියුණු ජයක් ලබමින් ත්‍රිත්ව ක්‍රීඩකයින් මෙම තරගයට පිවිසි අතර ඉතා තියුණු මුහුණුවරක් ගත් තරගයේ පළමු අර්ධය නිමාවන විට ලකුණු 20ට 13ක් ලෙස පෙරමුණ ගන්නට රාජකීය ක්‍රීඩකයින් සමත් වුණා.දෙවැනි අර්ධයේ අවසන් මොහොත තෙක්ම රාජකීය ක්‍රීඩකයින් පෙරමුණ ගෙන සිටියත් එහිදී හිමි වූ දඩුවම්ප හර සාර්ථක කරගත් ත්‍රිත්ව ක්‍රීඩකයින් ලකුණු 25ට 23ක් ලෙස මෙම තරගයේ ජය හිමි කර ගත්තේ දස වසරකට පසු බ්‍රැඩ්බි පළිහ සිය දෝතට ගනිමින්.ඒ අදියර දෙක අවසන් වන විට ලකුණු 42කට 39ක් ලෙස පෙරමුණ ගනිමින්.",
  "timestamp": "2024-09-07T20:46:40",
  "url": "https://hirunews.lk/sports/381248/දස-වසරකට-පසුව-මහනුවර-ත්‍රිත්ව-විද්‍යාලයට-ලැබුණු-බ්‍රැඩ්බි-පළිහ",
  "category": "Sports"
}