{
  "id": "36b9e16b8309c0d92c4e4caad2af7eed",
  "source": "hirunews",
  "headline": "වසර 40ක් පැරණි වාර්තාවක් කමිඳු අලු‍ත් කරයි",
  "content": "බංග්ලාදේශය සහ ශ්‍රී ලංකාව අතර ගාල්ලේ පැවැත්වෙන පළමු ටෙස්ට් තරගයේ පස්වන සහ අවසන් දිනය අදයි.  ඊයේ හතරවන දිනට තරගය නිමා කරන විට දෙවැනි ඉනිම ක්‍රිඩා කරන බංග්ලාදේශ කණ්ඩායම කඩුලු 03ක් දැවී ලකුණු 177ක් ලබා සිටියා.  ඒ අනුව ඔවුන් මේ වනවිට ශ්‍රී ලංකා පළමු ඉනිමට වඩා ලකුණු 187ක් ඉදිරියෙන් සිටිනවා.  ශ්‍රී ලංකා පළමු ඉනිම ලකුණු 485 කට සීමා වුණු අතර, එහිදී පැතුම් නිස්සංක ලකුණු 187ක් සහ කමිදු මෙන්ඩිස් ලකුණු 87ක් රැස්කළා.  දිනේෂ් චන්දිමාල් ලකුණු 54 යි.  කමිඳුගේ අර්ධ ශතක ඉනිම වාර්තා අතරට එක්වූයේ, අඩුම ටෙස්ට් ඉනිම් සංඛ්‍යාවකින් ලකුණු 50ට වැඩි ඉනිම් 10ක් වාර්තා කළ පළමු ශ්‍රී ලාංකික පිතිකරුවා ලෙසයි.  කමිඳු ඉනිම් 22කදී මෙම වාර්තාව පිහිටු වූ අතර, ඔහු බිඳ දමනු ලැබුවේ රෝයි ඩයස් මීට වසර 40කට පමණ පෙර ඉනිම් 23කදී පිහිටුවා තිබූ වාර්තාව වනවා.",
  "timestamp": "2025-06-21T10:06:08",
  "url": "https://hirunews.lk/sports/407837/kamindu-breaks-a-40-year-old-record",
  "category": "Sports"
}