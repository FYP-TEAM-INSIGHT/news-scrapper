{
  "id": "02bf69ce28555e3a71efced6a749833e",
  "source": "hirunews",
  "headline": "ජය කොළඹට",
  "content": "ලංකා ප්‍රිමියර් ලීග් 5 වන අදියරයේ තුනවන තරගය අද (02) Colombo Strikers කණ්ඩායම සහ Kandy Falcons කණ්ඩායම අතර පැවත්වුණු අතර එහිදී ලකුණු 51ක ජයක් ලබා ගැනීමට Colombo Strikers කණ්ඩායම සමත් වුණා. තරගයේ කාසියේ වාසිය දිනා ගත් Kandy Falcons කණ්ඩායම පළමුව පන්දු රැකීමට තීරණය කළා.ඒ අනුව ප්‍රථමයෙන් පන්දුවට පහර දීමට පිටියට පිවිසි Colombo Strikers කණ්ඩායම පන්දුවාර සියල්ල අවසානයේ කඩුළු 7ක් දැවී ලකුණු 198ක් රැස් කළා. එහිදී සධීර සමරවික්‍රම ලකුණු 48ක් ද, තිසර පෙරේරා ලකුණු 38ක්ද, Muhammad Waseem ලකුණු 32ක් ද රැස් කිරීමට සමත් වුණා.නමුත් පිළිතුරු ඉණිම ක්‍රීඩා කිරීමට පිටියට පිවිසි Kandy Falcons කණ්ඩායමට පන්දුවාර 15යි පන්දු 5ක් අවසානයේ සියලු දෙනා දැවී ලබා ගත හැකි වූයේ ලකුණු 147ක් පමණයි.ඒ අනුව Colombo Strikers කණ්ඩායමට ලකුණු 51ක ජයක් ලබා ගැනීමට හැකියාව ලැබුණා.Kandy Falcons කණ්ඩායම වෙනුවෙන් දිනේෂ් චන්දිමාල් ලකුණු 38ක් රැස් කළ අතර ඇන්ජලෝ මැතිව්ස් සහ වනිඳු හසරංග ලකුණු 25 බැගින් රැස් කළා.පන්දු යැවීමේ දී Colombo Strikers කණ්ඩායම වෙනුවෙන් දුනිත් වෙල්ලාලගේ සහ Shadab Khan කඩුළු 4 බැගින් දවා ගත අතර බිනුර ප්‍රනාන්දු සහ Glenn Phillips එක් කඩුල්ල බැගින් දවා ගැනීමට සමත් වුණා.",
  "timestamp": "2024-07-02T23:02:47",
  "url": "https://hirunews.lk/sports/374370/ජය-කොළඹට",
  "category": "Sports"
}