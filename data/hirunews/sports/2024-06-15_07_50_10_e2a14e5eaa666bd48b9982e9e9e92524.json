{
  "id": "e2a14e5eaa666bd48b9982e9e9e92524",
  "source": "hirunews",
  "headline": "නවසීලන්ත‍යට ලකුණු 41ක  පහසු ඉලක්කයක්",
  "content": "2024 T20 ලෝක කුසලාන ක්‍රිකට් තරගාවලියේ 32 වැනි තරගය අද (15) උගන්ඩාව හා නවසීලන්තය අතර පැවැත්වෙන අතර එහිදී කාසියේ වාසිය දිනා ගත් නවසීලන්ත කණ්ඩායම පළමුවෙන් පන්දු රැකීමට තීරණය කළා.ඒ අනුව පළමුව පන්දුවට පහර දීමට පිටියට පිවිසි උගන්ඩාව පන්දුවාර 18යි පන්දු 4ක් අවසානයේ සියලු දෙනා දැවී ලකුණු 40ක් රැස් කළා.එහිදී වැඩිම ලකුණු සංඛ්‍යාවක් වාර්තා කළ ක්‍රීඩකයා වූයේ Kenneth Waiswa වන අතර ඔහු රැස් කළ ලකුණු ප්‍රමාණය 11ක්.එනෙක් ක්‍රීඩකයින් ලකුණු 10ට අඩු ප්‍රමාණයක් ලබා ගෙන දැවී යාමද විශේෂත්වයක්.පන්දු යැවීමේ දී නවසීලන්ත කණ්ඩායම වෙනුවෙන් Tim Southee කඩුළු 3ක් දවා ගත් අතර Trent Boult, Rachin Ravindra හා Mitchell Santner කඩුළු 2 බැගින් දවා ගැනීමට සමත් වුණා.ඒ අනුව නවසීලන්ත කණ්ඩායම ලකුණු 41ක ඉලක්කයක් හඹා යාමට නියමිතයි.",
  "timestamp": "2024-06-15T07:50:10",
  "url": "https://hirunews.lk/sports/372679/නවසීලන්ත‍යට-ලකුණු-41ක-පහසු-ඉලක්කයක්",
  "category": "Sports"
}