{
  "id": "8d535cc9a95ad06c6bcf7bf1964fdfdc",
  "source": "hirunews",
  "headline": "ආසියානු කුසලාන කාන්තා T20 තරගාවලියේ දී දෙවැනි ජයත් ශ්‍රී ලංකාවට",
  "content": "ආසියානු කුසලාන කාන්තා T20 තරගාවලියේ අද (22) පැවති තරගයේ ජය වාර්තා කිරීමට ශ්‍රී ලංකා කාන්තා කණ්ඩායම සමත් වුණා.ඒ, ලකුණු 144කින් මැලේසියා කාන්තා කණ්ඩායම පරාජයට පත් කරමින්.දඹුල්ල ජාත්‍යන්තර ක්‍රීඩාංගණයේ දී මැලේසියා කාන්තා කණ්ඩායම සමග පැවති තරගයේ දී පළමු පන්දුවට පහර දුන් ශ්‍රී ලංකා කාන්තා කණ්ඩායම ලකුණු 184ක් රැස් කිරීමට සමත් වුණා.ඒ,කාසියේ වාසිය හිමිකර ගත් ශ්‍රී ලංකා කාන්තා කණ්ඩායම පළමුවෙන් පන්දුවට පහරදීමටයි තීරණය කිරීම හේතුවෙන්.ඒ අනුව, පන්දුවට පහරදීමට පිටියට පිවිසි ශ්‍රී ලංකා කාන්තා කණ්ඩායම පන්දුවාර 20 අවසානයේ කඩුලු 04ක් දැවී ලකුණු 184ක් ලබා ගැනීමට සමත් වුණා.චමරි අතපත්තු නොදැවී ලකුණු 119ක් ලබා ගැනීමට සමත් වූ අතර, ඇය කාන්තා විස්සයි විස්ස ආසියානු කුසලාන ක්‍රිකට් තරගාවලියක ශතකයක් රැස් කළ පළමු ක්‍රීඩිකාව බවට පත්වීමට ද අද සමත් වුණා.Harshitha Samarawickrama ලකුණු 26ක් හා Anushka Sanjeewani ලකුණු 31ක් ලබා ගෙන තිබෙනවා.පන්දු යැවීමේ දී Winifred Duraisingam ලකුණු 02ක් ලබා ගැනීමට සමත්වුණු අතර, Suabika Manivannan හා Mahirah Izzati Ismail එක් කඩුල්ල බැගින් ලබා ගැනීමට සමත් වුණා.ඒ අනුව, ලකුණු 185ක ඉල්ක්කයක් හඹා ගිය මැලේසියානු කාන්තා කණ්ඩායමට පන්දු වාර 19යි පන්දු 5ක් අවසානයේ ලකුණු 40ක් පමණයි රැස් කිරීමට හැකි වුයේ.එහිදී පන්දුවට පහර දුන් දී Elsa Hunter ලකුණු 10ක් ලබා ගැනීමට සමත් වුණා.එමෙන්ම, Mahirah Izzati Ismail ලකුණු 07 , Aina Najwa නොදැවී ලකුණු 07ක් ලබා ගැනීමටත් Ainna Hamizah Hashim ලකුණු 03ක් ලබා ගැනීමට සමත් වී තිබෙනවා.ඒ අනුව, පන්දු යැවීමේ Shashini Gimhani කඩුලු 03ක් ලබා ගැනීමට සමත්වුණු අතර, Kavisha Dilhari කඩුලු 02ක් ලබා ගැනීමට සමත් වුණා.එමෙන්ම, Kawya Kavindi,Inoshi Priyadharshani,Sachini Nisansala හා Ama Kanchana එක් කඩුල්ල බැගින් ලබාගෙන තිබෙනවා.",
  "timestamp": "2024-07-22T17:26:02",
  "url": "https://hirunews.lk/sports/376460/ආසියානු-කුසලාන-කාන්තා-t20-තරගාවලියේ-දී-දෙවැනි-ජයත්-ශ්‍රී-ලංකාවට",
  "category": "Sports"
}