{
  "id": "25c7a95b1ac2a762e555af42a24b633e",
  "source": "hirunews",
  "headline": "ඉන්දීය කාන්තා කණ්ඩායමෙන් ලංකාවට ලකුණු 166ක ඉලක්කයක්",
  "content": "රංගිරි දඹුලු ජාත්‍යන්තර ක්‍රිකට් ක්‍රීඩාංගණයේදී අද (28) ආරම්හ වූ 2024 කාන්තා ආසියානු කුසලාන අවසන් මහා තරගයේ පළමුවෙන් පන්දුවට පහරදුන් ඉන්දීය කාන්තා කණ්ඩායම ලකුණු 165ක් රැස් කිරීමට සමත් වුණා.ඒ පන්දුවාර 20 අවසානයේ කඩුළු 06ක් දැවී යාමෙන්.අද තරගයේ කාසියේ වාසිය හිමිකර ගත් ඉන්දීය කාන්තා කණ්ඩායම තීරණය කළේ පළමුවෙන් පන්දුවට පහර දීමටයි.ඒ අනුව පිටියට පිවිසි ඉන්දීය කාන්තා කණ්ඩායමේ Shafali Verma ලකුණු 16ක්ද, නායිකා Harmanpreet Kaur ලකුණු 11ක්ද, Uma Chetry ලකුණු 09ක්ද, Jemimah Rodrigues ලකුණු 29ක්ද, අගනා ඉනිමක් ක්‍රීඩාකළ Smriti Mandhana ලකුණු 60ක්ද, Richa Ghosh ලකුණු 30ක්ද රැස් කිරීමට සමත් වුණා.පන්දු යැවීමේදී ශ්‍රී ලංකා කණ්ඩායමේ කවීෂා ඩිල්හාරි කඩුළු 02ක්ද, චමරි අතපත්තු, උදේෂිකා ප්‍රබෝධානි සහ සචිනි නිසංසලා එක් කඩුල්ල බැගින් දවා ගැනීමට සමත් වුණා.ඒ අනුව, ආසියානු කුසලාන සිහිනය සැබෑ කරගැනීමට ශ්‍රී ලංකා කාන්තා කණ්ඩායමට හිමිවූ පිළිතුරු ඉලක්කය ලකුණු 166ක්.",
  "timestamp": "2024-07-28T16:37:03",
  "url": "https://hirunews.lk/sports/377087/ඉන්දීය-කාන්තා-කණ්ඩායමෙන්-ලංකාවට-ලකුණු-166ක-ඉලක්කයක්",
  "category": "Sports"
}