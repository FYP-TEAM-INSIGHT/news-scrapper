{
  "id": "ff275e6b412e85673f99cf3e2d1a557a",
  "source": "hirunews",
  "headline": "අවසන් මහා තරගයේදී කෝලිගෙන් අර්ධ ශතකයක්",
  "content": "2024 T20 ක්‍රිකට් ලෝක කුසලාන අවසන් මහා තරගයේ දී අර්ධ ශතකයක් ලබා ගැනීමට ඉන්දීය කණ්ඩායමේ විරාට් කෝලි සමත් වුණා.ඒ පන්දු 48කදී වන අතර, ඒ සඳහා හතරේ පහර 04ක් ඇතුලත් වුණා.ශ්‍රී ලංකා වේලාවෙන් අද රාත්‍රී 08.00ට Kensington Oval, Bridgetown, Barbados හිදී ආරම්භ වූ තරගයේ කාසියේ වාසිය හිමිකරගත් ඉන්දීය කණ්ඩායම පළමුවෙන් පන්දුවට පහරදීමට තීරණය කරනු ලැබුවා.ඒ අනුව ලෝක ශූරයින් වීමේ සිහිනය පෙරදැරිව පිටියට පිවිසි ඉන්දීය කණ්ඩායමේ නායක Rohit Sharma ලකුණු 09 (05) කටත්, Rishabh Pant ලකුණු නොලබාත්, Suryakumar Yadav ලකුණු 03 (04) කටත් පිට පිට දැවී යනු ලැබුවේ ඉන්දීය බලාපොරොත්තු සුන් කරමින්.කෙසේ වෙතත් ආරම්භ පිතිකරුවෙකු වූ Virat Kohli සහ පස්වැනි පිතිකරු වූ Axar Patel එක්ව ඉන්දීය කණ්ඩායමට ශක්තිමත් ඉනිමක් ගොඩ නැගීමට දායක වූ අතර, Virat Kohli තවමත් නොදැවී පන්දු 48කදී ලකුණු 50ක්ද, Axar Patel පන්දු 31කදී ලකුණු 47ක්ද රැස් කිරීමට සමත් වුණා.ඉන්දීය කණ්ඩායම මේ වනවිට පන්දුවාර 17යි පන්දු 01කදී කඩුළු 04ක් දැවී ලකුණු 140ක් රැස් කරගෙන සිටිනවා.",
  "timestamp": "2024-06-29T21:22:57",
  "url": "https://hirunews.lk/sports/374091/අවසන්-මහා-තරගයේදී-කෝලිගෙන්-අර්ධ-ශතකයක්",
  "category": "Sports"
}