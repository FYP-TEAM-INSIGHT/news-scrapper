{
  "id": "714e5845602809e142d1650e0b603572",
  "source": "hirunews",
  "headline": "ලංකාවේ ටියානා ඇමෙරිකා ජිම්නාස්ටික් කණ්ඩායමට",
  "content": "පැරිස් ඔලිම්පික් තරගාවලිය නියෝජනය කරන ඇමෙරිකානු ජිම්නාස්ටික් කණ්ඩායමේ සංචාරය නොකරන ආදේශක ක්‍රීඩිකාවක් ලෙස ශ්‍රී ලාංකික සම්භවයක් සහිත 16 හැවිරිදි ටියානා සුමනසේකර නම් කර තිබෙනවා.සංචාරය නොකරන ආදේශක ක්‍රීඩිකාවක් ලෙස හෝ ඇමෙරිකානු ඔලිම්පික් ජිම්නාස්ටික් කණ්ඩායමට නම් කළ ප්‍රථම ශ්‍රී ලාංකික සම්භවයක් සහිත ක්‍රීඩිකාව ඇය වන බවයි වාර්තා වන්නේ.ඇමෙරිකානු ඔලිම්පික් ජිම්නාස්ටික් කණ්ඩායමට ක්‍රීඩක ක්‍රීඩිකාවන් තෝරාගැනීම සඳහා පසුගියදා පැවැති තරගයෙන් 8 වැනි ස්ථානය හිමිකර ගැනීමට ටියානා සමත් වුණා.එහි පළමු ස්ථාන 5 හිමිකරගත් ක්‍රීඩිකාවන් ජිම්නාස්ටික් කණ්ඩායමේ ස්ථිර සාමාජිකයන් ලෙස නම් කර ඇති අතර අවශ්‍ය වුවහොත් කණ්ඩායමට සම්බන්ධ කර ගැනීම සඳහා සංචාරය නොකරන ආදේශක ක්‍රීඩිකාවක් ලෙසයි ටියානා නම් කර ඇත්තේ.",
  "timestamp": "2024-07-03T10:32:17",
  "url": "https://hirunews.lk/374397/ලංකාවේ-ටියානා-ඇමෙරිකා-ජිම්නාස්ටික්-කණ්ඩායමට",
  "category": "Sports"
}