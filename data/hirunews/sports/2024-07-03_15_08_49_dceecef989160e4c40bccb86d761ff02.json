{
  "id": "dceecef989160e4c40bccb86d761ff02",
  "source": "hirunews",
  "headline": "වනිඳු අභිබවා පාණ්ඩ්‍යා මුල් තැනට එයි",
  "content": "අන්තර් ජාතික ක්‍රිකට් කවුන්සිලයේ නවතම විස්සයි විස්ස ශ්‍රේණිගත කිරීම්වල තුන් ඉරියව් ක්‍රීඩකයන් අතුරින් පෙරමුණ ගැනීමට ඉන්දීය ක්‍රීඩක හර්දික් පාණ්ඩ්‍යා සමත් වී තිබෙනවා.ප්‍රසාද ලකුණු 222ක් ලබා පෙරමුණේ සිටින හර්දික් පාණ්ඩ්‍යා සහ එම ලැයිස්තුවේ මීට පෙර පළමු වැන්නා වූ ශ්‍රී ලංකා නායක වනිඳු හසරංග සම තැන්හි පසුවන අතර එම ලැයිස්තුවේ තෙවැනි ස්ථානයේ පසුවන්නේ, ඔස්ට්‍රෙලියානු ක්‍රීඩක මාකස් ස්ටොයිනිස්.එම ලැයිස්තුවේ සිව් වැනි ස්ථානය සිම්බාවේ කණ්ඩායමේ සිකන්දර් රාසා විසින් හිමිකරගෙන සිටින අතර බංග්ලාදේශ නායක ශකීබ් අල් හසන් එහි පස්වැනි ස්ථානයේ රැඳී සිටිනවා.මේ අතර වනිඳු හසරංග විස්සයි විස්ස පන්දු යවන්නන් ශ්‍රේණිගත කිරීම්වල ද තුන් වැනි ස්ථානයේ රැඳී සිටිනවා.කෙසේ නමුත් විස්සයි විස්ස පිතිකරණ ශ්‍රේණිගත කිරීම්වල කිසිදු ක්‍රීඩකයෙක් මුල් පෙළ විසි දෙනා තුළ නොමැති වීම ද විශේෂත්වයක්.",
  "timestamp": "2024-07-03T15:08:49",
  "url": "https://hirunews.lk/sports/374430/වනිඳු-අභිබවා-පාණ්ඩ්‍යා-මුල්-තැනට-එයි",
  "category": "Sports"
}