{
  "id": "6fe65379a6814505ec844fb429714cfc",
  "source": "hirunews",
  "headline": "යුද හමුදා අන්තර් රෙජිමේන්තු වොලිබෝල් තරඟාවලියේ ශුරතාවය කාලතුවක්කු හමුදාවට",
  "content": "ශ්‍රී ලංකා යුද්ධ හමුදා අන්තර් රෙජිමේන්තු වොලිබෝල් තරඟාවලියේ - 2024 සුපර්ලීග් තරගාවලිය අවසාන මහා තරගය පසුගියදා පනාගොඩ යුධ හමුදා ජනපද ගෘහස්ථ ක්‍රිඩාංගනයේදී පැවැත්වුණා.ඒ යුද්ධ හමුදා මාණ්ඩලික ප්‍රධානී මේජර් ජෙනරාල් රෝහිත අළුවිහාරේගේ ප්‍රධනත්වයෙන්.මෙම වසරේ තරඟාවලියට පිරිමි කණඩායම් 19ක් සහ කාන්තා කණ්ඩායම් 04ක් සහභාගී වුණා.සමස්ත තරඟාවලිය පිරිමි සුපර්ලීග් සහ “ඒ” කොටසේ තරඟ 02ක් සහ කාන්තා ආධුනික තරඟය ඇතුලු කාණ්ඩ 03ක් ලෙසයි පැවැත්වුණේ.සුපර්ලීග් තරඟාවලියේ අවසන් මහා තරඟය සඳහා ශ්‍රී ලංකා කාලතුවක්කු හමුදා කණ්ඩායම සහ ශ්‍රී ලංකා යුධෝපකරණ බලකා කණ්ඩායම තරඟ වැදුණා.මේ අතර, එම තරඟයේ තරඟ වට 03 ට 02 ක් වශයෙන් ශ්‍රී ලංකා කාලතුවක්කු හමුදා කණ්ඩායම ජයග්‍රහණය කළා.තරඟාවලියේ දක්ෂතම ක්‍රීඩකයා ලෙස ශ්‍රී ලංකා කාලතුවක්කු හමුදාවේ ලාන්ස් කෝප්‍රල් බොම්බොඩි කැළුම්රත්න පීඑම්එස් ක්‍රීඩකයාත් දක්ෂතම ප්‍රහාරකයා ලෙස, ශ්‍රී ලංකා යුධෝපකරණ බලකායේ කෝප්‍රල් කලෛයි චෙල්වම් කේ ක්‍රීඩකයාත් කුසලාන හිමි කරගත්තා.ඒ කාණ්ඩයේ තරඟාවලියේ ශූරතාවය ශ්‍රී ලංකා යුද්ධ හමුදා සේවා බලකා කණ්ඩායම ද, අනු ශූරතාවය ශ්‍රී ලංකා ජාතික ආරක්ෂක බළමුළු කණ්ඩායමද හිමිකර ගත්තා.මේ අතර, කාන්තා ආධුණික තරඟාවලියේ ශූරතාවය ශ්‍රී ලංකා යුද්ධ හමුදා පොදුසේවා බලකා කණ්ඩායමද, අනු ශූරතාවය ශ්‍රී ලංකා යුද්ධ හමුදා කාන්තා බළකාය හිමිකර ගත්තා.",
  "timestamp": "2024-07-29T15:55:42",
  "url": "https://hirunews.lk/sports/377200/යුද-හමුදා-අන්තර්-රෙජිමේන්තු-වොලිබෝල්-තරඟාවලියේ-ශුරතාවය-කාලතුවක්කු-හමුදාවට",
  "category": "Sports"
}