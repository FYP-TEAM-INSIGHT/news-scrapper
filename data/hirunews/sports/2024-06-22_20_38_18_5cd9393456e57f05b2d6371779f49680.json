{
  "id": "5cd9393456e57f05b2d6371779f49680",
  "source": "hirunews",
  "headline": "අන්තර් පාසල් ලීග් රග්බි දෙවැනි සති අන්තයේ පළමු වටයේ තරග අද අවසන්",
  "content": "Dialog පාසල් රග්බි ලීගයේ දෙවන සති අන්තයේ පළමු වටයේ අද (22) පැවති තරගයන්වලදී ශාන්ත ජෝශප් විද්‍යාලය, කොළඹ ඩී.එස් සේනානායක විද්‍යාලය, ශාන්ත පිතර විද්‍යාලය, වේස්ලි විද්‍යාලය හා ධර්මරාජ විද්‍යාලය යළි ජය වාර්තා කිරීමට සමත් වී තිබෙනවා.ඒ අනුව, සහිරා විද්‍යාලය සමග පැවති තරගයේ දී 22 - 2 ක් ලෙස ජය වාර්තා කිරීමට ශාන්ත ජෝශප් විද්‍යාලය සමත් වී තිබෙනවා.එමෙන්ම, මහනුවර ත්‍රිත්ව විද්‍යාලය සමග පැවති තරගයේ දී 10-14ක් ලෙස ජය වාර්තා කිරීමට කොළඹ ඩී.එස් සේනානායක විද්‍යාලය ලබා ගැනීමට සමත් වී ඇත්තේ.තවද, මහනුවර කිංග්ස්වුඩ් විද්‍යාලය සමග පැවති තරගයේ දී 03-46ක් ලෙස ජය වාර්තා කිරීමට ශාන්ත පිතර විද්‍යාලය සමත් වුණා.කොළඹ තර්ස්ටන් විද්‍යාලය සමග පැවති තරගයේ දී 03 -70ක් ලෙස ජය වාර්තා කිරීමට කොළඹ වෙස්ලි විද්‍යාලය සමත් වී තිබෙනවා.එමෙන්ම, මහනුවර ශ්‍රී සුමංගල විද්‍යාලය සමග පැවති තරගයේ දී 12 - 32ක් ලෙස ජය වාර්තා කිරීමට මහනුවර ධර්මරාජ විද්‍යාලය සමත් වුණා.",
  "timestamp": "2024-06-22T20:38:18",
  "url": "https://hirunews.lk/sports/373409/අන්තර්-පාසල්-ලීග්-රග්බි-දෙවැනි-සති-අන්තයේ-පළමු-වටයේ-තරග-අද-අවසන්",
  "category": "Sports"
}