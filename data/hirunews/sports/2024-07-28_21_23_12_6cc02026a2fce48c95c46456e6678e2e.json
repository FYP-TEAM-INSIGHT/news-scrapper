{
  "id": "6cc02026a2fce48c95c46456e6678e2e",
  "source": "hirunews",
  "headline": "ශ්‍රී ලංකාවෙන් ඉන්දියාවට ලකුණු 162ක ඉලක්කයක්",
  "content": "සත්කාරක ශ්‍රී ලංකාව සහ ඉන්දියාව අතර අද (28) පැවැත්වෙන පන්දුවාර 20 දෙවැනි තරගයේ පළමුවෙන් පන්දුවට පහරදුන් ශ්‍රී ලංකාව ලකුණු 161ක් රැස් කිරීමට සමත් වුණා.ඒ පන්දුවාර 20 අවසානයේ කඩුළු 09ක් දැවී යාමෙන්.තරගයේ කාසිය වාසිය හිමිකරගත් ඉන්දියාව තීරණය කළේ පළමුවෙන් රැකීමටයි.ඒ අනුව, පන්දුවට පහරදීමට පිටියට පිවිසි ශ්‍රී ලංකා කණ්ඩායමේ පැතුම් නිස්සංක ලකුණු 32ක්ද, කුසල් පෙරේරා ලකුණු 54ක්ද, කුසල් මෙන්ඩිස් ලකුණු 10ක්ද, කමිඳු මෙන්ඩිස් ලකුණු 26ක්ද, රැස් කිරීමට සමත් වුණා.පන්දු යැවීමේදී Ravi Bishnoi කඩුළු 03ක්ද, Hardik Pandya, Arshdeep Singh සහ Axar Patel කඩුළු 02 බැගින්ද, දවා ගැනීමට සමත් වුණා.",
  "timestamp": "2024-07-28T21:23:12",
  "url": "https://hirunews.lk/sports/377110/ශ්‍රී-ලංකාවෙන්-ඉන්දියාවට-ලකුණු-162ක-ඉලක්කයක්",
  "category": "Sports"
}