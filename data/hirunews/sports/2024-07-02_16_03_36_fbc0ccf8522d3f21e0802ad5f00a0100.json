{
  "id": "fbc0ccf8522d3f21e0802ad5f00a0100",
  "source": "hirunews",
  "headline": "රෝහිත් පස් කෑ හේතුව ලොවට හෙළි කරයි",
  "content": "බාබඩෝස්හි කෙන්සිංටන් ඕවල් ක්‍රීඩාංගණයේ පැවැති අවසන් මහා තරගයේදී දකුණු අප්‍රිකාව ලකුණු 7කින් පරදවා ඉන්දියාව T20 ලෝක කුසලානය ජයග්‍රහණය කිරීමෙන් පසු රෝහිත් ෂර්මා ක්‍රීඩාපිටියේ බිම වාඩිවී තණතීරුවේ කැබැල්ලක් ගෙන කටේ දමා ගන්නා දර්ශන සමාජ මාධ්‍ය පුරා සැරිසරන බව දක්නට ලැබුණා.ඔහුගේ මෙම ක්‍රියාවෙන් දින කිහිපයකට පසු මෙම ක්‍රියාව පිටුපස ඇති හේතුව හෙළි කරමින් රෝහිත් කියා සිටියේ තණතීරුවේ කොටසක් තමා ළඟ තබා ගැනීමට අවශ්‍ය වූ බවයි.“මම තණතීරුවට යන මොහොතේ මට දැනුණේ ඒ තණතීරුව අපට මෙය ලබා දුන් බව. අපි එම තණතීරුවේ ක්‍රීඩා කළා, අපි තරඟය දිනුවා. මට ඒ පිටිය සදහටම මගේ මතකයේ තියේවි. ඉතින් ඒ අවස්ථා හරිම විශේෂයි. ඒ වගේම අපේ හැම හීනයක්ම සැබෑ වූ තැන, මට එයින් යමක් අවශ්‍ය වුණා. එය පිටුපස ඇති හැඟීම එයයි.”ICC ශූරතාවක් සඳහා ඉන්දියාව දිගු කලක් බලා සිටි කාලය අවසන් කිරීමට රෝහිත් පිත්තෙන් සහ කණ්ඩායමේ නායකයා ලෙස ප්‍රධාන කාර්යභාරයක් ඉටු කර තිබෙනවා.කපිල් දේව් සහ එම්එස් දෝනිගෙන් පසුව ලෝක කුසලානයක් දිනූ තෙවන ඉන්දීය නායකයා බවට පත් වූයේ රෝහිත් ෂර්මායි.“තරගය අවසන් වූ මොහොතේ සිට මේ දක්වා එය සිහිනයක් මෙන් දැනේ. එය සිදු නොවූ බව අපට තවමත් හැඟේ. එය සිදු වුවද එය සිදු නොවූ බව හැඟේ. එයයි දැනෙන හැඟීම. මේ මොහොත අප සැමට ඉතා සුවිශේෂීයි. ඒ වගේම මට ජීවත් වෙන්න ඕන. ගෙවී යන සෑම තත්පරයක්ම, සෑම මිනිත්තුවක්ම මට ජීවත් වීමට අවශ්‍යයි. මට ඒකෙන් උපරිම ප්‍රයෝජන ගන්න ඕන.\"අඩු ලකුණු සහිත තරඟාවලියක දෙවන වැඩිම ලකුණු ලාභියා ලෙස ලෝක කුසලාන ජයග්‍රහණයෙන් පසුව T20 තරඟාවලියෙන් සමුගන්නා බව රෝහිත් ෂර්මා නිවේදනය කර තිබෙනවා.",
  "timestamp": "2024-07-02T16:03:36",
  "url": "https://hirunews.lk/sports/374327/රෝහිත්-පස්-කෑ-හේතුව-ලොවට-හෙළි-කරයි",
  "category": "Sports"
}