{
  "id": "6a9163d602c7604d47d5be3fda17959b",
  "source": "hirunews",
  "headline": "තායිලන්තය පරදා බංග්ලාදේශයට කඩුළු 07ක ජයක්",
  "content": "ආසියානු කුසලාන කාන්තා පන්දුවාර විස්ස ක්‍රිකට් තරගාවලියේ ඊයේ (22) පැවති තවත් තරගයකින් තායිලන්තය පරදා කඩුළු 07ක ජයක් ලැබීමට බංග්ලාදේශය සමත් වුණා.තරගයේ පළමුව පන්දුවට පහරදුන් තායිලන්ත කණ්ඩායම නියමිත පන්දුවාර 20 අවසානයේදී කඩුළු 09ක් දැවී ලකුණු 96ක් රැස් කළා. පිළිතුරු ඉනිම ක්‍රීඩා කළ බංග්ලාදේශ පිළ ජයග්‍රාහි සීමාව පසුකර ගියේ පන්දුවාර 17යි පන්දු 03ක් තුළ කඩුළු 03ක් පමණක් දැවී තිබියදීයි.එමෙන්ම මලයාසියා කාන්තා කණ්ඩායම එරෙහිව ඊයේ පැවති තරගය ශ්‍රී ලංකා කාන්තා පිළ ජයගනු ලැබුවේ ලකුණු 144කින්. එහිදී අගනා ඉනිමක් ක්‍රීඩා කළ ශ්‍රී ලංකා කාන්තා ක්‍රිකට් කණ්ඩායමේ නායිකා චමරි අතපත්තු තරගාවලියේ පළමු ශතකය වාර්තා කළා.මේ අතර ආසියානු කුසලාන කාන්තා පන්දුවාර විස්ස ක්‍රිකට් තරගාවලියට අදාළව පාකිස්ථානය සහ එක්සත් අරාබි එමීර් කණ්ඩායම් අතර තරගයත් ඉන්දියාව සහ නේපාලය අතර තරගයත් අද පැවැත්වෙනවා.",
  "timestamp": "2024-07-23T07:46:11",
  "url": "https://hirunews.lk/sports/376505/තායිලන්තය-පරදා-බංග්ලාදේශයට-කඩුළු-07ක-ජයක්",
  "category": "Sports"
}