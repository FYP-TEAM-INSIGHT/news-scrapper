{
  "id": "a454de1dc653dc164cffe944edb2abe6",
  "source": "hirunews",
  "headline": "මහමුදුල්ලාගෙනුත් වාර්තාවක්",
  "content": "ලෝක කුසලානයේ සුපිරි 8 වටයේ තවත් තරගයක් අද පැවැත්වුණා. ඒ බංග්ලාදේශය සහ ඕස්ට්‍රේලියාව අතරයි.එහී දී ප්‍රථමවරට පන්දුවට පහර දුන් බංග්ලාදේශ කණ්ඩායම කඩුලු 8කට ලකුණු 140ක් ලබා ගැනීමට සමත්වුණා.මේ අතරම ඕස්ට්‍රේලියාවේ පැට් කමින්ස් කඩුලු ත්‍රිත්වයක් ලබා ගත් අතර එය 20-20 ලෝක කුසලානයකදී ඕස්ට්‍රේලියාව වෙනුවෙන් කඩුළු ත්‍රිත්වයක් ලබා ගත් දෙවැනි පන්දු යවන්නා බවට පත්වුණා.මේ අතරම බංග්ලාදේශ කණ්ඩායමේ මහමුදුල්ලා නමින්ද වාර්තාවක් ලියැවුණා.ඒ වැඩිම වරක් කඩුළු ත්‍රිත්වයකට හසු වූ පිතිකරුවා බවට පත් වෙමින්.ඔහු වාර හයකදීම මෙසේ ඕනෑම ආකෘතියක තරගයකදී කඩුළු ත්‍රිත්වයකට හසු වූ ක්‍රීඩකයා බවට පත්වුණා.",
  "timestamp": "2024-06-21T16:23:16",
  "url": "https://hirunews.lk/sports/373293/මහමුදුල්ලාගෙනුත්-වාර්තාවක්",
  "category": "Sports"
}