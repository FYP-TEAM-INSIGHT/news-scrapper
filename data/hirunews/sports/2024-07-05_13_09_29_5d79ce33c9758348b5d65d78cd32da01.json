{
  "id": "5d79ce33c9758348b5d65d78cd32da01",
  "source": "hirunews",
  "headline": "18 හැවිරිදි විශ්මි හොඳම ක්‍රීඩිකාවන් තිදෙනා අතරට",
  "content": "2024 ජූනි මාසයේ කාන්තා ක්‍රීඩිකාව සම්මානය සඳහා ICC විසින් ශ්‍රී ලංකාවේ විෂ්මි ගුණරත්න, එංගලන්තයේ මායා බුචියර් සහ ඉන්දියාවේ ස්මෘති මන්දනා නම් කර තිබෙනවා.2023 ICC 19න් පහළ කාන්තා T20 ලෝක කුසලානයේදී කණ්ඩායමට නායකත්වය දුන් ශ්‍රී ලංකා නායිකාව, ජ්‍යෙෂ්ඨ මට්ටමින් දිගටම දක්ෂ ලෙස ක්‍රීඩා කර තිබුණා.බටහිර ඉන්දීය කොදෙව් කණ්ඩායමට එරෙහිව තරඟාවලියේ ඇය විශිෂ්ට දස්කම් දැක්වූ අතර එම තරඟාවලියේ ක්‍රීඩිකාව ලෙස සම්මානය ද හිමි විය. විශ්මි ගුණරත්න ලකුණු 40, 50, සහ 44ක් සමඟින් 44.66ක සාමාන්‍යයක් සහ 83.22 පහර වේගයක් සහිතව ලකුණු 134ක් රැස්කරමින් 2008 වසරෙන් පසු බටහිර ඉන්දීය කොදෙව් පිලට එරෙහිව ශ්‍රී ලංකාව ලබා ගත් විශිෂ්ට ජයග්‍රහණය සඳහා සැලකිය යුතු දායකත්වයක් ලබා දී තිබෙනවා. සමස්තයක් වශයෙන්, 18 හැවිරිදි ඇය ජුනි මාසයේදී ජාත්‍යන්තර ලකුණු 195ක් රැස් කර තිබුණා.විශිමිගේ සුවිශේෂී දස්කම් නිසා ඇයට ලොව හොඳම ක්‍රීඩිකාව ලෙස මෙසේ ස්ථානයක් හිමි වී තිබෙනවා.විශ්මිගේ නම් කිරීම ඇය මහන්සි වී වැඩ කිරීම, දක්ෂතාවය සහ අධිෂ්ඨානය පිළිබඳ සාක්ෂියක්.එය ජාත්‍යන්තර තලයේ තම සලකුණ තැබීමට සූදානමින් සිටින ශ්‍රී ලංකා කාන්තා ක්‍රිකට් ක්‍රීඩිකාවන්ගේ මීළඟ පරම්පරාව කෙරෙහි වැඩෙන විශ්වාසයක් පිළිබිඹු වන්නේ.",
  "timestamp": "2024-07-05T13:09:29",
  "url": "https://hirunews.lk/sports/374637/18-හැවිරිදි-විශ්මි-හොඳම-ක්‍රීඩිකාවන්-තිදෙනා-අතරට",
  "category": "Sports"
}