{
  "id": "5e49c1b9f9ac48a73cfba7b164ddf3b9",
  "source": "hirunews",
  "headline": "දෙවැනි දිනය නිමාවන විට ඔස්ට්‍රේලියාව ලකුණු 218ක් ඉදිරියෙන්",
  "content": "ලෝක ශූරතා ටෙස්ට් ක්‍රිකට් තරගාවලියේ අවසන් මහා තරගයේ දෙවැනි ඉනිමට පන්දුවට පහර දෙන ඔස්ට්‍රෙලියානු කණ්ඩායම දෙවැනි දිනය වන අද (12) දිනය අවසාන වනවිට ලකුණු 144ක් රැස් කරගෙන සිටියා.ඒ කඩුළු 08ක් දැවී යාමෙන්.ලකුණු 138කට සීමා වූ දකුණු අප්‍රිකානු කණ්ඩායමට වඩා ලකුණු 74ක් ඉදිරියෙන් ඇරඹූ ඔස්ට්‍රෙලියානු දෙවැනි ඉනිම දෙවැනි දිනය නිමාවන විට ලකුණු 218ක් දක්වා ඉදිරියට ගෙන ඒමට සමත් වුණා.එහි දී පන්දු යැවීමේ දී Lungi Ngidi, සහ Kagiso Rabada කඩුලු 3 බැගින්ද Marco Jansen, Wiaan Mulder එක් කඩුල්ලක් වශයෙන් ඔස්ට්‍රෙලියානු ඉනිමෙන් ඩැහැ ගත්තා.ඔස්ට්‍රේලියානු ආරම්භක පිතිකරු මානස් ලබුශේන් ලකුණු 22ක් හා මැදපෙළ පිතිකරු ස්ටීව් ස්මිත් ලකුණු 13ක් රැස් කළා.තරගයේ තුන්වැනි දිනය වන හෙට ශ්‍රී ලංකා වේලාවෙන් පස්වරු 03.00ට එංගලන්තයේ ලෝර්ඩ්ස් ක්‍රීඩාංගණයේදී ආරම්භ වීමට නියමිතයි.",
  "timestamp": "2025-06-12T23:15:30",
  "url": "https://hirunews.lk/sports/406990/australia-lead-by-218-runs-at-the-end-of-the-second-day",
  "category": "Sports"
}