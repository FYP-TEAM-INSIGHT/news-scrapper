{
  "id": "012ec72b925fb23bad6613d38b708006",
  "source": "hirunews",
  "headline": "තුන්කොන් තරගාවලියේ පළමු තරගය ඩක්වත් ලුවිස් න්‍යායට අනූව ඉන්දීය කාන්තා පිලට ජය",
  "content": "ශ්‍රී ලංකාව, ඉන්දියාව සහ දකුණු අප්‍රිකානු කාන්තා කණ්ඩායම්වල සහභාගිත්වයෙන් තුන්කොන් ක්‍රිකට් තරගාවලිය අද ආරම්භ වුණා.එම තරගාවලියේ ශ්‍රී ලංකාව සහ ඉන්දියාව අතර තරගය ආර් ප්‍රේමදාස ක්‍රීඩාංගනයේදී අද (27) පැවැත්වුණා.එහිදී පළමුව පන්දුවට පහර දුන් ශ්‍රී ලංකා කණ්ඩායම පන්දුවාර 38.1ක් තුළදී සියළුදෙනා දැවී ලකුණු 147ක් රැස්කර ගත්තා.මෙහිදී පන්දුවට පහර දුන් හසිනි පෙරේරා ලකුණු 30ක් සහ කවිෂා දිල්හාරි ලකුණු 25 රැස්කර ගැනීමට සමත් වූ අතර පන්දු යැවීමේදී ස්නේ රානා ලකුණු 31 ට කඩුළු 3ක් දවා ගැනීමට සමත් වුණා.ඒ අනුව පිළිතුරු ඉනිම ක්‍රීඩා කිරීමට පිටියට පිවිසි ඉන්දීය කාන්තා කණ්ඩායම පන්දු වාර 29.4ක් තුළ එක් කඩුල්ලක් පමණක් දැවී ලකුණු 149ක් රැස් කරගනිමින් ඩක්වත් ලුවිස් න්‍යායට අනුව පහසු ජයක් ලබා ගැනීමට ඉන්දියාව සමත් වුණේ.මෙහිදී පන්දුවට පහර දුන් ඉන්දීය කණ්ඩායමේ ප්‍රතිකා රාවල් නොදැවී ලකුණු 50ක්ද, හාර්ලීන් ඩියෝල් නොදැවී ලකුණු 48ක් රැස්කර ගත්තා.පන්දු යැවීමේදී ඉනෝකා රණවීර ලකුණු 31කට එක් කඩුල්ලක් දවා ගැනීමට සමත් වුණා.",
  "timestamp": "2025-04-27T18:20:34",
  "url": "https://hirunews.lk/sports/403873/indian-womens-team-wins-first-match-of-tri-series-via-duckworth-lewis-method",
  "category": "Sports"
}