{
  "id": "f7dc88e893e2df07c08fd8e4a9387dbd",
  "source": "hirunews",
  "headline": "ඉන්දීය ක්‍රිකට් කණ්ඩායම ලබන 22දා දිවයිනට",
  "content": "එක්දින සහ පන්දුවාර 20 තරගාවලියට සහභාගීවන ඉන්දීය ක්‍රිකට් කණ්ඩායම ලබන 22 වනදා දිවයිනට පැමිණෙන බව ශ්‍රී ලංකා ක්‍රිකට් ආයතනය ප්‍රකාශ කළා. ශ්‍රී ලංකාව සහ ඉන්දීයාව අතර තරග තුනකින් යුත් පන්දුවාර 20 තරගාවලිය ලබන 27 වනදා පල්ලේකැලේ ක්‍රිකට් ක්‍රීඩාංගණයේදී ආරම්භ වන අතර, එක්දින තරගාවලිය ලබන මස පළමු වැනිදා කොළඹ ආර් ප්‍රේමදාස ක්‍රිකට් ක්‍රීඩාංගණයේදී ආරම්භ වීමට නියමිතයි.මේ අතර, පාකිස්ථානයේ පැවැත්වීමට නියමිත ශූරයන්ගේ කුසලාන ක්‍රිකට් තරගාවලිය ශ්‍රී ලංකාවේ හෝ එක්සත් අරාබි එමිර් රාජ්‍යයේ පැවැත්වීම සම්බන්ධයෙන් ඉල්ලීමක් ඉදිරිපත් කර තිබෙනවා. ඒ, පාකිස්ථානයේ සංචාරය කිරීමට ඉන්දීය ක්‍රිකට් කණ්ඩායම අකමැත්ත ප්‍රකාශ කිරීම හේතුවෙන්.",
  "timestamp": "2024-07-12T08:54:29",
  "url": "https://hirunews.lk/sports/375325/ඉන්දීය-ක්‍රිකට්-කණ්ඩායම-ලබන-22දා-දිවයිනට",
  "category": "Sports"
}