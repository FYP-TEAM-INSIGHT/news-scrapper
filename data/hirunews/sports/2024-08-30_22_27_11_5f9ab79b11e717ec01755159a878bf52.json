{
  "id": "5f9ab79b11e717ec01755159a878bf52",
  "source": "hirunews",
  "headline": "ශ්‍රී ලංකාව පළමු ඉනිමට සියල්ලන්ම දැවී යයි",
  "content": "එංගලන්තය සමඟ ලෝඩ්ස් ක්‍රීඩාංගණයේ පැවැත්වෙන දෙවන ටෙස්ට් තරගයේ පළමු ඉනිමට ක්‍රීඩා කළ ශ්‍රී ලංකා කණ්ඩායම කඩුළු සියල්ල දැවී ලකුණු 196ක් පමණක් රැස් කර ගැනීමට සමත් වුණා.  එහිදී පළමු ඉනිම සදහා එංගලන්ත කණ්ඩායම සියලු දෙනා දැවී ලකුණු 427 ක් රැස් කළා. පන්දු යැවීමේදී අසිත ප්‍රනාන්දු කඩුලු 5 ක් ද, මිලාන් රත්නායක සහ ළහිරු කුමාර කඩුලු 2 බැගින් ද බිඳ හෙලුවා.පන්දුවට පහරදීමේදි නිශාන් මධුෂ්ක සහ දිමුත් කරුණාරත්න ලකුණු 07 බැගින්ද, පැතුම් නිස්සංක ලකුණු 12ක්ද, ඇන්ජලෝ මැතිව්ස් ලකුණු 22ක්ද, දිනේෂ් චන්දිමාල් ලකුණු 23ක්ද, නායක ධනංජය ද සිල්වා ලකුණු කිසිවක් නොලබා ද, මිලාන් රත්නායක ලකුණු 19ක්ද, ප්‍රභාත් ජයසූරිය ලකුණු 08ක්ද රැස් කළා.එමෙන්ම අගනා ඉනිමක් ක්‍රීඩාකළ කමිඳු මෙන්ඩිස් ලකුණු 74ක් රැස් කිරීමට සමත් වුණා. ඒ අනුව ශ්‍රී ලංකාව එංගලන්තයට වඩා ලකුණු 231ක් පසුපසින් පසුවෙනවා.පන්දු යැවීමේදී එංගලන්ත කණ්ඩායමේ Chris Woakes, Gus Atkinson, Olly Stone, Matthew Potts කඩුළු 02 බැගින්ද, Shoaib Bashir එක කඩුල්ලක්ද දවා ගැනීමට සමත් වුණා.",
  "timestamp": "2024-08-30T22:27:11",
  "url": "https://hirunews.lk/sports/380498/ශ්‍රී-ලංකාව-පළමු-ඉනිමට-සියල්ලන්ම-දැවී-යයි",
  "category": "Sports"
}