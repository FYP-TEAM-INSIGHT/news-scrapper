{
  "id": "f3c7921efc3edf131d33336587710811",
  "source": "hirunews",
  "headline": "ශ්‍රී ලංකා සමඟ ගැටෙන නවසීලන්ත සංචිතය නම් කෙරේ",
  "content": "සැප්තැම්බර් මාසයේ පැවැත්වීමට නියමිත ශ්‍රී ලංකා සහ නවසීලන්තය අතර ටෙස්ට් තරගාවලියේ නවසීලන්ත සංචිතය නම්කර තිබෙනවා.ක්‍රීඩකයින් 15 දෙනෙකුගෙන් සමන්විත එම සංචිතයේ නායකත්වය දරන්නේ ටිම් සවුති විසින්.ටිම් සවුතිගේ නායකත්වයෙන් යුත් නවසීලන්ත සංචිතයට හිටපු නායක කේන් විලියම්සන්, ටොම් බ්ලුන්ඩෙල්, මයිකල් බ්‍රෙස්වල්, ඩෙවොන් කොන්වේ, මැට් හෙන්රි, ටොම් ලේතම්, ඩැරීල් මිචල්, විල් ඕ' රූක්, අජාස් පටෙල්, ග්ලෙන් පිලිප්ස්, රචින් රවින්ද්‍රා, මිචෙල් සැන්ටර්, බෙන් සියර්ස්, සහ විල් යං ඇතුළත්.මෙහි පළමු තරගය එළැඹෙන සැප්තැම්බර් 18 සහ එහි දෙවැනි තරගය සැප්තැම්බර් 26 දින ගාල්ල ජාත්‍යන්තර ක්‍රීඩාංගණයේදී පැවැත්වීමට නියමිතයි. මෙම තරග දෙකද දැනට පැවැත්වෙන ICC ලෝක ටෙස්ට් ශූරතාවලියේ ​​කොටසක්.",
  "timestamp": "2024-08-12T18:10:43",
  "url": "https://hirunews.lk/sports/378590/ශ්‍රී-ලංකා-සමඟ-ගැටෙන-නවසීලන්ත-සංචිතය-නම්-කෙරේ",
  "category": "Sports"
}