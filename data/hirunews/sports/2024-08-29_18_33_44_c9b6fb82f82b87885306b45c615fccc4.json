{
  "id": "c9b6fb82f82b87885306b45c615fccc4",
  "source": "hirunews",
  "headline": "ෂැනන් ගේබ්‍රියෙල් ජාත්‍යන්තර ක්‍රිකට් පිටියෙන් සමුගනී",
  "content": "බටහිර ඉන්දීය කොදෙව් වේගපන්දු යවන ක්‍රීඩක ෂැනන් ගේබ්‍රියෙල් ජාත්‍යන්තර ක්‍රිකට් ක්‍රීඩාවෙන් සමුගන්නා බව සමාජ මාධ්‍ය හරහා ප්‍රකාශයක් සිදු කර තිබෙනවා.ෂැනන් ගේබ්‍රියෙල් 2012 වසරේ බටහිර ඉන්දීය කොදෙව් කණ්ඩායම නියෝජනය කරමින් ක්‍රිකට් ක්‍රීඩාවට අවතීර්ණ වුණා. 36 හැවිරිදි ඔහු ටෙස්ට් තරග 59කට, එක්දින තරග 25කට සහ විස්සයි විස්ස තරග දෙකකට ක්‍රීඩා කර මුළු කඩුලු 202ක් දවාගෙන තිබෙනවා.ගේබ්‍රියෙල් සිය Instagram පිටුවේ සටහනක් තබමින් පවසා ඇත්තේ,\"මම බටහිර ඉන්දීය කොදෙව්වන් වෙනුවෙන් ජාත්‍යන්තර ක්‍රිකට් ක්‍රීඩා කිරීමට කැපවී සිටිමි. මෙම ආදරණීය ක්‍රීඩාව ඉහළම මට්ටමින් ක්‍රීඩා කිරීම මට ඉමහත් ප්‍රීතියක් ගෙන දී ඇත, නමුත් කියමනට අනුව, සියල්ල හොඳ දේවල් අවසන් විය යුතුයි, මම අද ජාත්‍යන්තර ක්‍රිකට් ක්‍රීඩාවෙන් සමුගැනීම ප්‍රකාශ කරනවා.\" යනුවෙන්.",
  "timestamp": "2024-08-29T18:33:44",
  "url": "https://hirunews.lk/sports/380383/ෂැනන්-ගේබ්‍රියෙල්-ජාත්‍යන්තර-ක්‍රිකට්-පිටියෙන්-සමුගනී",
  "category": "Sports"
}