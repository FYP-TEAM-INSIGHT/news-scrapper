{
  "id": "0d90749c8865f6aabfe25660d89c28fe",
  "source": "hirunews",
  "headline": "පළමු දිනය නිමා වන විට එංගලන්තය ලකුණු 358ක් රැස් කරයි",
  "content": "සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර දෙවන ටෙස්ට් තරගය ලෝර්ඩ්ස් පිටියේදී අද (29) පැවැත්වෙනවා.එහිදී කාසියේ වාසිය දිනා ගත් ශ්‍රී ලංකා කණ්ඩායම තීරණය කළේ පළමුව පන්දු යැවීමටයි.ඒ අනුව පළමුවෙන් පන්දුවට පහර දුන් එංගලන්ත කණ්ඩායම පළමු ඉනිම සඳහා පන්දුවාර 88 අවසානයේ කඩුළු 7ක් පමණක් දැවී ලකුණු 358ක් රැස් කිරීමට සමත් වුණා.එහිදී Joe Root ලකුණු 143ක් රැස් කිරීමට සමත් වූ අතර Ben Duckett ලකුණු 40ක් සහ Harry Brook ලකුණු 33ක් රැස් කරමින් ඉනිම ශක්තිමත් කළා.එමෙන්ම Gus Atkinson නොදැවී ලකුණු 74ක් රැස් කළ අතර Matthew Potts ලකුණු 20ක් රැස් කළා.ශ්‍රී ලංකා කණ්ඩායම වෙනුවෙන් පන්දු යැවීමේ දී Asitha Feando, Milan Rathnayake සහ Lahiru Kumara කඩුළු 2 බැගින් දවා ගත් අතර Prabath Jayasuriya එක් කඩුල්ලක් දවා ගැනීමට සමත් වුණා.පළමු ටෙස්ට් තරගයෙන් ලද පරාජයත් සමග ශ්‍රී ලංකා කණ්ඩායම මෙම තරගයට පිවිසෙන්නේ තරගාවලිය එකට එකක් ලෙස සම කර ගැනීමේ අරමුණ ඇතිවයි.කෙසේ වෙතත් මෙම තරගයේ දී ශ්‍රී ලංකා කණ්ඩායම තුළ වෙනස්කම් කිහිපයක් සිදුව තිබෙනවා.එහිදී පැතුම් නිස්සංක යළි ශ්‍රී ලංකා ටෙස්ට් කණ්ඩායම සමග එක් වූ අතර පළමු ටෙස්ට් තරගයේදී ආබාධයකට ලක් වූ දිනේෂ් චන්දිමාල් මෙම තරගයේදී කඩුලු රැකීමේ වගකීමෙන් ඉවත් කර පිතිකරුවෙකු ලෙස පමණක් ක්‍රීඩා කරනවා.කඩුලු රැකීමේ වගකීම නිෂාන් මදුෂ්කට ලබාදීමත් සමග කලකට පසු කුසල් මෙන්ඩිස්ට මෙම ටෙස්ට් තරගයේදී සිය ස්ථානය අහිමිව යෑමට නියමිතයි.",
  "timestamp": "2024-08-29T23:18:36",
  "url": "https://hirunews.lk/sports/380404/පළමු-දිනය-නිමා-වන-විට-එංගලන්තය-ලකුණු-358ක්-රැස්-කරයි",
  "category": "Sports"
}