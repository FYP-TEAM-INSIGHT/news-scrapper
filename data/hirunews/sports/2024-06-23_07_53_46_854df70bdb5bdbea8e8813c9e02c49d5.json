{
  "id": "854df70bdb5bdbea8e8813c9e02c49d5",
  "source": "hirunews",
  "headline": "Pat Cumminsගෙන් ඇෆ්ගනිස්ථානයට එරෙහිවත් කඩුලු ත්‍රිත්ත්වයක්",
  "content": "2024 T20 ලෝක කුසලාන ක්‍රිකට් තරගාවලියේ අද (23) පැවැත්වෙන 48 වැනි තරගය හෙවත් සුපිරි 08 දෙනාගේ වටයේ ඇෆ්ගනිස්ථාන - ඔස්ට්‍රේලියා තරගයේ දීත් කඩුලු ත්‍රිත්ත්වයක් (hat-trick) වාර්තා කිරීමට ඔස්ට්‍රේලියානු ක්‍රීඩක Pat Cummins සමත් වුණා.එහිදී ඇෆ්ගනිස්ථාන කණ්ඩායමේ Karim Janat, නායක Rashid Khan සහ Gulbadin Naib දැවී යනු ලැබුවා.ඒ මෙම තරගාවලියේ ඔහුගේ දෙවැනි කඩුලු ත්‍රිත්ත්වය දවා ගැනීම වන අතර, මින් පෙර පසුගිය 21 වැනිදා බංග්ලාදේශය සමග පැවති තරගයේදී ද ඔහු විසින් කඩුලු ත්‍රිත්ත්වයක් ලබා ගැනීමට සමත් වුණා.එමෙන්ම, ඕස්ට්‍රේලියාව වෙනුවෙන් ලෝක කුසලානයකදී කඩුලු ත්‍රිත්වයක් ලබාගත් දෙවන ක්‍රීඩකයා වන්නේ ඔහුයි.අද තරගයේ කාසියේ වාසිය දිනා ගත් ඔස්ට්‍රේලියාව පන්දු රැකීම තෝරාගත් අතර, ඒ අනුව පළමුව පන්දුවට පහරදීමට පිටියට පිවිසි ඇෆ්ගනිස්ථානය පන්දුවාර 20 අවසානයේ කඩුලු 06ක් දැවී ලකුණු 148ක් රැස් කරනු ලැබුවා.",
  "timestamp": "2024-06-23T07:53:46",
  "url": "https://hirunews.lk/sports/373429/pat-cumminsගෙන්-ඇෆ්ගනිස්ථානයට-එරෙහිවත්-කඩුලු-ත්‍රිත්ත්වයක්",
  "category": "Sports"
}