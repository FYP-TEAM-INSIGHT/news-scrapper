{
  "id": "79d03f39e9e99477c6e919ec253b5747",
  "source": "hirunews",
  "headline": "කුසල්ගේ ගිණිකෙළි වැස්සෙන් යාපනයට ලකුණු 192ක දැවැන්ත ඉලක්කයක්",
  "content": "ලංකා ප්‍රිමියර් ලීග් තරගාවලියේ හතරවන තරගය අද (03) Dambulla Sixers කණ්ඩායම සහ Jaffna Kings කණ්ඩායම අතර පැවැත්වෙන අතර එහි කාසියේ වාසිය දිනා ගැනීමට Jaffna Kings කණ්ඩායම සමත් වුණා.එහිදී Jaffna Kings කණ්ඩායම තීරණය කළේ පළමුව පන්දු රැකීමටයි.ඒ අනුව ප්‍රථමයෙන් පන්දුවට පහර දීමට පිටියට පිවිසි Dambulla Sixers කණ්ඩායම පන්දුවාර සියල්ල අවසානයේ කඩුලු 02ක් දැවී ලකුණු 191ක් ලබා ගැනීමට සමත් වුණා.එහිදී Kusal Perera නොදැවී ලකුණු 102ක්ද, Nuwanidu Feando ලකුණු 40ක්ද රැස්කළ අතර Mark Chapman නොදැවී ලකුණු 33ක් රැස් කළා.පන්දු යැවීමේදී Jaffna Kings කණ්ඩායම වෙනුවෙන් Dhananjaya de Silva කඩුලු 02ක් දවා ගත්තා.ඒ අනුව Jaffna Kings කණ්ඩායම ලකුණු 192ක ඉලක්කයක් හඹා යෑමට නියමිතයි.මේ අතර ලංකා ප්‍රිමියර් ලීග් තරගාවලියේ පස්වන තරගය Colombo Strikers කණ්ඩායම සහ Galle Marvels කණ්ඩායම් අතර අද (03) පස්වරු 7.30ට පැවැත්වීමට නියමිතයි",
  "timestamp": "2024-07-03T16:34:51",
  "url": "https://hirunews.lk/sports/374447/කුසල්ගේ-ගිණිකෙළි-වැස්සෙන්-යාපනයට-ලකුණු-192ක-දැවැන්ත-ඉලක්කයක්",
  "category": "Sports"
}