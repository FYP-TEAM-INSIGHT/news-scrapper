{
  "id": "a26ab8b0bf45f45ec9232f84baac2877",
  "source": "hirunews",
  "headline": "බටහිර ඉන්දීය කොදෙව් ක්‍රීඩක නිකොලස් පූරන් වයස 29 දී ක්‍රිකට් දිවියට සමුදෙයි",
  "content": "බටහිර ඉන්දීය කොදෙව් ක්‍රිකට් කණ්ඩායමේ කඩුලු රකින්නෙකු මෙන්ම ප්‍රහාරාත්මක පිතිකරුවෙකු ලෙස සැලකෙන ක්‍රීඩක නිකොලස් පූරන් ජාත්‍යන්තර ක්‍රිකට් පිටි‍යේ සියලුම ආකෘතිවලින් සමුගැනීමට තීරණය කර තිබෙනවා.  29 හැවිරිදි වියේ පසුවන මෙම බටහිර ඉන්දීය කොදෙව් ක්‍රීඩකයාඑක්දින තරග 61ක් ක්‍රීඩා කර ඇති අතර ඔහු එම තරගවල දී ජාත්‍යන්තර එක්දින ලකුණු 1,983ක් රැස්කරගෙන තිබෙනවා.  එම ලකුණු අතරට එක්දින ශතක 3ක් හා අර්ධ ශතක 11ක් ඇතුලත් වන අතර ඔහුගේ එක්දින දිවියේ රැස්කළ වැඩිම ලකුණු සංඛ්‍යාව ලකුණු 118ක්. මේ අතර පූරන් 20යි 20 ජාත්‍යන්තර තරග 106ක් ක්‍රීඩා කර ඇති අතර එම තරගවලදී ඔහු රැස් කරගෙන ඇති මුලු ලකුණු ගණන 2275ක්.  ඊට අර්ධ ශතක 13ක් අන්තර්ගත වන අතර ඔහු සිය 20යි 20 ජාත්‍යන්තර ක්‍රිකට් දිවියේ දී රැස් කරගෙන ඇති වැඩිම ලකුණු සංඛ්‍යාව 98ක්.",
  "timestamp": "2025-06-10T10:35:55",
  "url": "https://hirunews.lk/sports/406746/west-indies-batsman-nicholas-pooran-retires-from-cricket-at-the-age-of-29",
  "category": "Sports"
}