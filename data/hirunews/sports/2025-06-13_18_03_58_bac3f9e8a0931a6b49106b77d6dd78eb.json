{
  "id": "bac3f9e8a0931a6b49106b77d6dd78eb",
  "source": "hirunews",
  "headline": "ලෝක වාර්තා බිඳ දමමින් ෆින් ඇලන්ගෙන් සුපිරි ඉනිමක්",
  "content": "ලොව ඕනෑම පන්දුවාර 20 තරගයකදී ඉනිමකදී වැඩිම හයේ පහර සංඛ්‍යාවක් එල්ල කළ ක්‍රීඩකයාගේ ලෝක වාර්තාව පිහිටුවන්නට නවසීලන්තයේ ෆින් ඇලන්ට හැකියාව ලැබුණා. ඒ අමෙරිකාවේදී ආරම්භ වූ 2025 MCL ලීග් පන්දුවාර 20 ක්‍රිකට් තරගාවලියේ වොෂින්ටන් ෆීඩම් කණ්ඩායම සමග පැවැති තරගයේදී දැවැන්ත හයේ පහර 19ක් එල්ල කරමින්.සැන් ෆැන්සිස්කෝ යුනිකෝන්ස් කණ්ඩායමට ක්‍රීඩා කරන ෆින් ඇලන් එහිදී පන්දු 51කින් ලකුණු 151ක් රැස්කළේ හතරේ පහර 5ක් සහ හයේ පහර 19 ක් ද සමඟයි.එහිදී ෆින් ඇලන් පන්දු 49කින් සිය ලකුණු 150 සම්පුර්ණ කරමින් එම සීමාවට වේගයෙන්ම පැමිණි ක්‍රීඩකයා බවට පත්වුණා.ෆින් ඇලන්ගේ සුපිරි ඉනිම නිසා තරගයෙන් සැන් ෆැන්සිස්කෝ යුනිකෝන්ස් කණ්ඩායම ලකුණු 123ක ජයක් වාර්තා කළා.",
  "timestamp": "2025-06-13T18:03:58",
  "url": "https://hirunews.lk/sports/407061/a-superb-innings-from-finn-allen-breaking-world-records",
  "category": "Sports"
}