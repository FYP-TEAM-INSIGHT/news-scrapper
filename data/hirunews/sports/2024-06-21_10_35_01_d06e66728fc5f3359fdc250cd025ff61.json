{
  "id": "d06e66728fc5f3359fdc250cd025ff61",
  "source": "hirunews",
  "headline": "පැට් කමින්ස්ගෙන් වාර්තාවක්",
  "content": "පන්දු වාර විස්ස ජාත්‍යන්තර තරගයකදී ඕස්ට්‍රේලියාව වෙනුවෙන් පිට පිට කඩුලු‍ ත්‍රිත්වයක් ලබාගත් දෙවැනි පන්දු යවන්නා බවට පත්වෙමින් පැට් කමින්ස් වාර්තාවක් පිහිටුවා තිබෙනවා. ඒ බංග්ලාදේශයට එරෙහිව මේ වනවිට පැවැත්වෙන තරගයේදී කඩුලු‍ ත්‍රිත්වයක් ලබාගනිමින්. ඔහු බංග්ලාදේශ ඉනිමේ 18 වැනි ඕවරයේ අවසන් පන්දු දෙකේදී සහ 20 වැනි ඕවරයේ පළමු පන්දුවේදී මෙම කඩුලු දවාගනු ලැබුවා. ඒ, මොහොමඩ් මහමුදුල්ලා, මහේදි හසන්, තව්හිද් හර්දෝයි මෙලෙස දැවී ගොස් තිබුණා. කෙසේ වෙතත් මේ වනවිට ඕස්ට්‍රේලියාව පන්දුවට පහරදෙමින් සිටින අතර තරගයට වර්ෂාවෙන් බාධා එල්ලවී තිබෙනවා. මීට පෙර ඕස්ට්‍රේලියාව වෙනුවෙන් පන්දු වාර විස්ස ජාත්‍යන්තර තරගයකදී කඩුලු‍ ත්‍රිත්වයක් දවාගෙන තිබුණ් බ්‍රෙට් ලී විසින්.",
  "timestamp": "2024-06-21T10:35:01",
  "url": "https://hirunews.lk/sports/373256/පැට්-කමින්ස්ගෙන්-වාර්තාවක්",
  "category": "Sports"
}