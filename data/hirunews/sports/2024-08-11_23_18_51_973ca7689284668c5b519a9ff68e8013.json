{
  "id": "973ca7689284668c5b519a9ff68e8013",
  "source": "hirunews",
  "headline": "ශ්‍රී ලංකා කණ්ඩායමට තවත් විශිෂ්ට ජයක්",
  "content": "සංචාරක ශ්‍රී ලංකා කාන්තා කණ්ඩායම සහ අයර්ලන්ත කාන්තා කණ්ඩායම අතර තරග දෙකකින් යුත් 20-20 ක්‍රිකට් තරගාවලියේ පළමු තරගයෙන් කඩුලු 7ක ජයක් වාර්තා කිරීමට ශ්‍රී ලංකා කණ්ඩායම සමත් වුණා.කාසියේ වාසිය දිනා ගත් ශ්‍රී ලංකා කණ්ඩායම පළමුව පන්දු රැකීමට තීරණය කළ අතර පළමුව පන්දුවට පහර දීමට පිටියට පිවිසි අයර්ලන්ත කාන්තා කණ්ඩායම පන්දුවාර සියල්ල අවසානයේ කඩුලු 6ක් දැවී ලකුණු 145ක් රැස් කළා.ඒ අනුව පිළිතුරු ඉනිම ක්‍රීඩා කිරීමට පිටියට පිවිසි ශ්‍රී ලංකා කණ්ඩායම පන්දුවාර 16යි පන්දු 4ක් අවසානයේ කඩුලු 3ක් පමණක් දැවී එම ඉලක්කය සපුරා ගැනීමට සමත් වුණා.එහිදී හර්ෂිතා සමරවික්‍රම නොදැවී ලකුණු 86ක් රැස් කළ අතර විශ්මි ගුණරත්න ලකුණු 30ක් සහ අනුෂ්කා සංජීවනී ලකුණු 12ක් රැස් කළා.පන්දු යැවීමේ දී Freya Sargent, Arlene Kelly සහ Laura Delany එක් කඩුල්ල බැගින් දවා ගැනීමට සමත් වුණා.අයර්ලන්ත කාන්තා කණ්ඩායම වෙනුවෙන් Gaby Lewis ලකුණු 39ක්ද, Orla Prendergast ලකුණු 29ක්ද, Laura Delany ලකුණු 25ක්ද ලබා ගත්තා.එහිදී පන්දු යැවීමේ දී Inoshi Priyadharshani කඩුලු 2ක් දවා ගත් අතර Udeshika Prabodhani සහ Sugandika Kumari එක් කඩුල්ල බැගින් දවා ගැනීමට සමත් වුණා.",
  "timestamp": "2024-08-11T23:18:51",
  "url": "https://hirunews.lk/sports/378505/ශ්‍රී-ලංකා-කණ්ඩායමට-තවත්-විශිෂ්ට-ජයක්",
  "category": "Sports"
}