{
  "id": "7e3295ba48ff5d10632460baad2cfab2",
  "source": "hirunews",
  "headline": "නැමීබියා - එංගලන්ත තරග ආරම්භයටත් වර්ෂාවෙන් බාධා",
  "content": "T20 ක්‍රිකට් ලෝක කුසලානයේ අද(15) පැවැත්වෙන 34වැනි තරගය වන නැමීබියා - එංගලන්ත තරග ආරම්භයටද වර්ෂාවෙන් බාධා එල්ල වී තිබෙනවා. අද තරගය Sir Vivian Richards Stadium, North Sound, Antiguaහිදී පැවැත්වීමට නියමිතව ඇති අතර, ඇදහැලුණු වර්ෂාව හේතුවෙන් තණ තිල්ල පරික්ෂා කර ක්‍රීඩා කිරීම සඳහා උචිත වන තෙක් විනිසුරුවරු විසින් තරග ආරම්භය තාවකාලිකව කල් දමා තිබෙනවා.ශ්‍රී ලංකා වේලාවෙන් අද පස්වරු 10.30ට එම තරගය පැවැත්වීමට නියමිතව තිබූ අතර, කාසියේ වාසිය තේරීමේ අවස්ථාවද අයහපත් කාලගුණය හේතුවෙන් කල් දමනු ලැබුවා.එමෙන්ම, ශ්‍රී ලංකා වේලාවෙන් අද රාත්‍රී 08.00ට පැවැත්වීමට නියමිතව තිබූ 33වැනි තරගය වන ඉන්දියා - කැනඩා තරගයද වර්ෂාවෙන් සිදුවූ බාධා හේතුවෙන් අත්හැර දමනු ලැබුවා.එම තරගය පැවැත්වීමට නියමිතව තිබුණේ Central Broward Regional Park Stadium Turf Ground, Lauderhill, Florida හිදී යි.ක්‍රිකට් විස්තර විචාරකයින්ට අනුව මේ වනවිට නැමීබියා - එංගලන්ත තරග පැවැත්වෙන ක්‍රීඩාංගණයට වර්ෂාව පතිතවන බවත්, එම හේතුවෙන් තරගය පවත්වන්නේද, නැද්ද යනුවෙන් මෙතෙක් නිල වශයෙන් ප්‍රකාශයක් සිදුකර නැහැ.T20 ලෝක කුසලානයේ 35 වැනි තරගය ලෙස ඔස්ට්‍රේලියා - ස්කොට්ලන්ත කණ්ඩායම් අතර තරගය ශ්‍රී ලංකා වේලාවෙන් හෙට උදෑසන 06.00ට Daren Sammy National Cricket Stadium, Gros Islet, St Lucia හිදී පැවැත්වීමට නියමිතයි.",
  "timestamp": "2024-06-15T22:19:48",
  "url": "https://hirunews.lk/sports/372755/නැමීබියා-එංගලන්ත-තරග-ආරම්භයටත්-වර්ෂාවෙන්-බාධා",
  "category": "Sports"
}