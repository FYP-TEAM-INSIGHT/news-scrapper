{
  "id": "ad5ec207ee89893febbd498ece888c8e",
  "source": "hirunews",
  "headline": "Jaffna Kings කණ්ඩායමට ලකුණු 79ක ඉලක්කයක්",
  "content": "ලංකා ප්‍රිමියර් ලීග් තරගාවලියේ 15 වැනි තරගය ලෙසින් Kandy Falcons සහ Jaffna Kings කණ්ඩායම අතර අද (13) පැවැත්වෙන තරගයේ පළමුවෙන් පන්දුවට පහරදුන් Kandy Falcons කණ්ඩායම ලකුණු 78ක් රැස් කිරීමට සමත් වුණා.තරග ආරම්භයට පෙර පිටියට ඇඳ හැළුණු වර්ෂාව හේතුවෙන් තරගය කණ්ඩායම් දෙකටම පන්දුවාර 07 බැගින් සීමා කිරීමටයි විනිසුරුවරුන් තීරණය කරනු ලැබුවේ.ඒ අනුව කාසියේ වාසිය හිමිකරගත් Jaffna Kings කණ්ඩායම පළමුවෙන් පන්දුවට පහරදීමට Kandy Falcons කණ්ඩායමට ආරාධනා කරනු ලැබුවා.එහිදී නියමිත පන්දුවාර 07 අවසානයේ කඩුලු 05ක් දැවී ලකුණු 78ක් රැස්කළ Kandy Falcons කණ්ඩායමේ Mohammad Haris ලකුණු 30ක්ද, දිනේෂ් චන්දිමාල් ලකුණු 21ක්ද, ඇන්ජලෝ මැතිව්ස් ලකුණු 11ක්ද, නායක වනිඳු හසරංග නොදැවි ලකුණු 02ක්ද රැස් කරනු ලැබුවා.ඒ අනුව, ලකුණු 79ක ජයග්‍රාහී ඉලක්කයක් හඹා යාමට පිටියට පිවිසි Jaffna Kings කණ්ඩායම මේ වනවිට පන්දුවාර 01යි පන්දු 03ක් අවසානයේ කඩුලු 02ක් දැවී ලකුණු 11ක් රැස්කර තිබෙනවා.",
  "timestamp": "2024-07-13T23:15:16",
  "url": "https://hirunews.lk/sports/375524/jaffna-kings-කණ්ඩායමට-ලකුණු-79ක-ඉලක්කයක්",
  "category": "Sports"
}