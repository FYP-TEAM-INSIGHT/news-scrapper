{
  "id": "ce03f92af8d09bf2d9f79ee16dd0f37a",
  "source": "hirunews",
  "headline": "වසර 16කට පසු කොදෙව් කාන්තා පිලට එරෙහිව ශ්‍රී ලංකාවට තරගාවලි ජයක්",
  "content": "බටහිර ඉන්දීය කොදෙව් කාන්තා කණ්ඩායමට එරෙහිව පූර්ණ එක්දින තරගාවලි ජයක් ලබා ගැනීමට ශ්‍රී ලංකා කණ්ඩායම සමත්වුණා. ඒ අද පැවති තුන්වන සහ අවසන් එක්දින තරගය ලකුණු 161 කින් ජයගනිමින්. ශ්‍රී ලංකා ක්‍රීඩිකාවන් පළමුව පන්දුවට පහරදෙමින් කඩුලු 06 කට ලකුණු 275 ක් රැස් කළේ, චමරි අතපත්තුගේ ලකුණු 91 ක අනගි ඉනිමක් සමඟයි. අනතුරුව පිළිතුරු ඉනිම ක්‍රීඩා කළ කොදෙව් කාන්තා කණ්ඩායමට පන්දුවාර 34 යි පන්දු 5 ක් තුළදී සියලුදෙනා දැවී ලබා ගැනීමට හැකි වූයේ ලකුණු 115 ක් පමණයි. එහිදී සචිනි නිසංසලා කඩුලු 5 ක් දවා ගනු ලැබුවා. මෙය වසර 16 කට පසු ශ්‍රී ලංකා කාන්තා කණ්ඩායමක් කෙදෙව් කාන්තා කණ්ඩායමට, එරෙහිව ලබා ගත් පූර්ණ තරගාවලි ජය ලෙසයි සැලකෙන්නේ.",
  "timestamp": "2024-06-21T16:40:17",
  "url": "https://hirunews.lk/sports/373296/වසර-16කට-පසු-කොදෙව්-කාන්තා-පිලට-එරෙහිව-ශ්‍රී-ලංකාවට-තරගාවලි-ජයක්",
  "category": "Sports"
}