{
  "id": "35889366ca09a34abec50507376b02e5",
  "source": "hirunews",
  "headline": "පාසල් රග්බි ලීගයේ අද තරග ජයග්‍රහණ රැසකින් අවසන් වෙයි",
  "content": "ඩයලොග් පාසල් රග්බි ලීගයේ අද (21) පැවති තරගයන් හිදී ජය වාර්තා කිරීමට ධර්මරාජ විද්‍යාලය, ඉසිපතන විද්‍යාලය, විද්‍යාර්ථ විද්‍යාලය සහ සාන්ත තෝමස් විද්‍යාලය සමත් වුනා.ඒ අනුව කොළඹ ඩී.එස්.සේනානායක විද්‍යාලය සහ ඉසිපතන විද්‍යාලය අතර පැවති තරගය 24-27ක් ලෙස ජය වාර්තා කිරීමට ඉසිපතන විද්‍යාලය සමත් වුණා.ධර්මරාජ විද්‍යාලය සහ විද්‍යා විද්‍යාලය අතර පැවති තරගය 15-10ක් ලෙස ජය ගැනීමට ධර්මරාජ විද්‍යාලය සමත් වූ අතර, විද්‍යාර්ථ විද්‍යාලය සහ තර්ස්ටන් විද්‍යාලය අතර තරගය 52-20ක් ලෙස ජය ගැනීමට විද්‍යාර්ථ විද්‍යාලය සමත් වුණා.එමෙන්ම, සාන්ත තෝමස් විද්‍යාලය හා ශ්‍රී සුමංගල විද්‍යාලය අතර පැවති තරගය 57-18ක් ලෙස ජය ගැනීමට සාන්ත තෝමස් විද්‍යාලය සමත් වුණා.",
  "timestamp": "2024-07-21T21:08:56",
  "url": "https://hirunews.lk/sports/376366/පාසල්-රග්බි-ලීගයේ-අද-තරග-ජයග්‍රහණ-රැසකින්-අවසන්-වෙයි",
  "category": "Sports"
}