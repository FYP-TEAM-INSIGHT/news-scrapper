{
  "id": "0f1e6352a0764c64c14b5511b1315cc6",
  "source": "hirunews",
  "headline": "HPL තරගාවලිය ජූලි 27 වැනිදා",
  "content": "හෝමාගම කලාපයේ සැහැල්ලු පන්දු ක්‍රිකට් ක්‍රීඩකයින්ගේ දක්ෂතා උරගා බැලීම වෙනුවෙන් පිට පිට දෙවැනි වරටත් සංවිධානය කෙරෙන 'HPL’ හෙවත් 'හෝමාගම ප්‍රිමියර් ලීග්' සැහැල්ලු පන්දු ක්‍රිකට් තරගාවලිය ජූලි මස 27 සහ 28 දෙදින පුරා පැවැත්වීමට කටයුතු සූදානම් කර තිබෙනවා.එහිදී එම තරගාවලිය දියගම මහින්ද රාජපක්ෂ ක්‍රිකට් ක්‍රීඩාංගණයේදී පැවැත්වීමට නියමිතයි.දිවා/රාත්‍රී තරගාවලියක් ලෙසින් පැය 33ක් නොකඩවා ක්‍රියාත්මක මෙවර තරගාවලියේදී කුසලාන වෙනුවෙන් කලාපයේ කණ්ඩායම් 12ක් තරග වැදීමට නියමිතයි.අදාළ කලාපයේ දක්ෂතම සැහැල්ලු පන්දු ක්‍රිකට් ක්‍රීඩකයින් 144ක් සහභාගී වන මෙම තරගාවලියේ ශූරතාවය දිනා ගන්නා කණ්ඩායමට මුදලින් රුපියල් 250,000ක්, අනුශූරතාවයට රුපියල් 150,000ක් මෙන්ම තෙවැනි ස්ථානය සඳහා රුපියල් 100,000ක් වශයෙන් ත්‍යාග පිරිනැමෙනු ඇති.",
  "timestamp": "2024-07-23T12:13:47",
  "url": "https://hirunews.lk/sports/376536/hpl-තරගාවලිය-ජූලි-27-වැනිදා",
  "category": "Sports"
}