{
  "id": "38bd11ecabdc495c60ca0122c74e2976",
  "source": "hirunews",
  "headline": "දිනය නිමාවට පත්වන විට එංගලන්තය ලකුණු 256ක් ඉදිරියෙන්",
  "content": "එංගලන්තය සමඟ ලෝඩ්ස් ක්‍රීඩාංගණයේ පැවැත්වෙන දෙවන ටෙස්ට් තරගයේ දෙවැනි දිනය වන අද (30) දිනය නිමාවට පත්වන විට දෙවැනි ඉනිමට ක්‍රීඩාකළ එංගලන්තය ලකුණු 25ක් රැස්කරගෙන සිටියාඒ පන්දුවාර 07ක් අවසානයේ එක් කඩුල්ලක් දැවී යාමෙන්.මීට මොහොතකට පෙර පළමු ඉනිමට ක්‍රීඩා කළ ශ්‍රී ලංකා කණ්ඩායම කඩුළු සියල්ල දැවී ලකුණු 196ක් පමණක් රැස් කර ගැනීමට සමත් වුණා.  එහිදී පළමු ඉනිම සදහා එංගලන්ත කණ්ඩායම සියලු දෙනා දැවී ලකුණු 427 ක් රැස් කළා. පන්දු යැවීමේදී අසිත ප්‍රනාන්දු කඩුලු 5 ක් ද, මිලාන් රත්නායක සහ ළහිරු කුමාර කඩුලු 2 බැගින් ද බිඳ හෙලුවා.පන්දුවට පහරදීමේදි නිශාන් මධුෂ්ක සහ දිමුත් කරුණාරත්න ලකුණු 07 බැගින්ද, පැතුම් නිස්සංක ලකුණු 12ක්ද, ඇන්ජලෝ මැතිව්ස් ලකුණු 22ක්ද, දිනේෂ් චන්දිමාල් ලකුණු 23ක්ද, නායක ධනංජය ද සිල්වාඅ ලකුණු කිසිවක් නොලබා ද, මිලාන් රත්නායක ලකුණු 19ක්ද, ප්‍රභාත් ජයසූරිය ලකුණු 08ක්ද රැස් කළා.එමෙන්ම අගනා ඉනිමක් ක්‍රීඩාකළ කමිඳු මෙන්ඩිස් ලකුණු 74ක් රැස් කිරීමට සමත් වුණා. අද දිනය නිමාවට පත්වන විට ශ්‍රී ලංකාව එංගලන්තයට වඩා ලකුණු 256ක් පසුපසින් පසුවෙනවා.",
  "timestamp": "2024-08-30T23:11:45",
  "url": "https://hirunews.lk/sports/380501/දිනය-නිමාවට-පත්වන-විට-එංගලන්තය-ලකුණු-256ක්-ඉදිරියෙන්",
  "category": "Sports"
}