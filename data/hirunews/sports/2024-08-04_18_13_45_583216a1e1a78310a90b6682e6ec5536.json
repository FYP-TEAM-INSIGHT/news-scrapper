{
  "id": "583216a1e1a78310a90b6682e6ec5536",
  "source": "hirunews",
  "headline": "ඉන්දියාවට ලකුණු 241ක ඉලක්කයක්",
  "content": "ශ්‍රී ලංකාව සහ ඉන්දියාව අතර පැවැත්වෙන දෙවැනි එක්දින ජාත්‍යන්තර තරගය අද (04) කොළඹ ඛෙත්තාරාම ජාත්‍යන්තර ක්‍රිකට් ක්‍රීඩාංගණයේ පැවැත්වෙනවා.එහිදී කාසියේ වාසිය දිනා ගැනීමට ශ්‍රී ලංකාව සමත් වූ අතර ඔවුන් තීරණය කළේ පළමුව පන්දුවට පහර දීමටයි.ඒ අනුව ප්‍රථමයෙන් පන්දුවට පහර දීමට පිටියට පිවිසි ශ්‍රී ලංකා කණ්ඩායම පන්දුවාර සියල්ල අවසානයේ කඩුලු 9ක් දැවී ලකුණු 240ක් රැස් කළා.එහිදී කමිදු මෙන්ඩිස් ලකුණු 40ක් රැස් කළ අතර දුනිත් වෙල්ලාලගේ ලකුණු 39ක් රැස් කළා.අවිශ්ක ප්‍රනාන්දු ලකුණු 40ක් රැස් කිරීමට සමත් වූ අතර කුසල් මෙන්ඩිස් ලකුණු 30ක් සහ නායක චරිත් අසලංක ලකුණු 25ක් ලබා ගත්තා.එමෙන්ම සධීර සමරවික්‍රම ලකුණු 14කට දැවී ගිය අතර ජනිත් ලියනගේ ලකුණු 12කට දැවී ගියා.පන්දු යැවීමේ දී ඉන්දීය කණ්ඩායම වෙනුවෙන් Washington Sundar කඩුලු 3ක් දවා ගත් අතර Kuldeep Yadav කඩුලු 2ක් ද දවා ගත්තා.ඒ අනුව ඉන්දීය කණ්ඩායම ලකුණු 241ක ඉලක්කයක් හඹා යාමට නියමිතයි.කෙසේ වෙතත් වේගපන්දු යවන මොහොමඩ් ශිරාස් සහ දඟපන්දු යවන වනිඳු හසරංග අද තරගය සඳහා සහභාගී නොවන අතර ඒ වෙනුවට කමිඳු මෙන්ඩිස් සහ ජෙෆ්රි වැන්ඩසේ මෙම තරගය සඳහා කැඳවා තිබෙනවා.",
  "timestamp": "2024-08-04T18:13:45",
  "url": "https://hirunews.lk/sports/377805/ඉන්දියාවට-ලකුණු-241ක-ඉලක්කයක්",
  "category": "Sports"
}