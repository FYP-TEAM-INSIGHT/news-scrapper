{
  "id": "5d383bb7c1566e035d93ac0774d6ce43",
  "source": "hirunews",
  "headline": "LPL විනය නීති කඩකළාට ග්ලේන් පිලිප්ස්ට දඩයක්",
  "content": "ලංකා ප්‍රිමියර් ලීග් 2024 තරගාවලියේදී Colombo Strikers කණ්ඩායම වෙනුවෙන් ක්‍රීඩාකළ නවසීලන්ත ක්‍රීඩක ග්ලේන් පිලිප්ස්ට එරෙහිව තරග ගාස්තුවෙන් 20% ක දඩ මුදලක් පැනවීමට තීරණය කර තිබෙනවා.එමෙන්ම, ඔහුට එරෙහිව දඩුවම් ලකුණක් ද පැනවීමටයි LPL තරගාවලියේ සංවිධායකයින් පියවර ගෙන ඇත්තේ.ඒ පසුගිය 18 වැනිදා කැන්ඩි ෆැල්කන්ස් කණ්ඩායමට එරෙහිව පැවැති Eliminator තරගයේ දී ඔහු විසින් LPL විනය නීති සංග්‍රහයේ 2.2 වගන්තිය උල්ලංඝනය කළ බවට චෝදනා එල්ල වීම හේතුවෙන්.එම තරගයේ දී තමන් මුහුණ දුන් පළමු පන්දුවෙන්ම දුවද්දී දැවී යාමෙන් පසු ග්ලේන් පිලිප්ස් විසින් දැඩි ආවේගයෙන් යුතුව සිය පිත්ත කිහිපවරක්ම විසි කරන ආකාරයක් දැක ගතහැකි වුණා. ඒ අනුව ඔහු විසින් පළමු මට්ටමේ වරදක් සිදු කර ඇති බවත්, එම වරද පිලිප්ස් විසින් පිළිගෙන ඇති බවත් ක්‍රිකට් ආයතනය නිවේදනය ක‍රනු ලැබුවා.",
  "timestamp": "2024-07-22T12:57:14",
  "url": "https://hirunews.lk/sports/376429/lpl-විනය-නීති-කඩකළාට-ග්ලේන්-පිලිප්ස්ට-දඩයක්",
  "category": "Sports"
}