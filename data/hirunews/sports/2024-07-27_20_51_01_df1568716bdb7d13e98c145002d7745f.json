{
  "id": "df1568716bdb7d13e98c145002d7745f",
  "source": "hirunews",
  "headline": "ඉන්දියාවෙන් ශ්‍රී ලංකාවට ලකුණු 214ක ඉලක්කයක්",
  "content": "සත්කාරක ශ්‍රී ලංකාව සහ ඉන්දියාව අතර පැවැත්වෙන තරග තුනකින් සමන්විත පන්දුවාර 20 තරගාවලියේ පළමු තරගයේදී පළමුවෙන් පන්දුවට පහරදුන් ඉන්දීය කණ්ඩායම ලකුණු 213ක් රැස් කිරීමට සමත් වුණා.පළමු තරගය අද (27) පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී රාත්‍රී 07.00ට ආරම්භ වූ අතර, කාසියේ වාසිය හිමිකරගත් ශ්‍රී ලංකාව තීරණය කළේ පළමුවෙන් පන්දු රැකිමටයි.ඒ අනුව පිටියට පිවිසි ඉන්දීය කණ්ඩායම පන්දුවාර 20 අවසානයේ කඩුළු 07ක් පමණක් දැවී ලකුණු 213 දැවැන්ත ලකුණු පුවරුවක් නිර්මාණය කිරීමට සමත් වුණා.නායක Suryakumar Yadav ලකුණු 58ක්ද, Yashasvi Jaiswal ලකුණු 40ක්ද, Rishabh Pant ලකුණු 49ක්ද, Shubman Gill ලකුණු 34ක්ද ලෙසින් ඉන්දීය කණ්ඩායමේ ඉහළම ලකුණු වාර්තා කිරීමට සමත් වුණා.පන්දු යැවීමේදී මතීෂ පතිරණ කඩුළු 04ක්ද, වනිඳු හසරංග, අසිත ප්‍රනාන්දු සහ ඩිල්ශාන් මධුසංඛ එක් කඩුල්ල බැගින් දවා ගැනීමට සමත් වුණා.",
  "timestamp": "2024-07-27T20:51:01",
  "url": "https://hirunews.lk/sports/377017/ඉන්දියාවෙන්-ශ්‍රී-ලංකාවට-ලකුණු-214ක-ඉලක්කයක්",
  "category": "Sports"
}