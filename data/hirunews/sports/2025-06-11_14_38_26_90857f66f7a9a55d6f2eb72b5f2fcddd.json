{
  "id": "90857f66f7a9a55d6f2eb72b5f2fcddd",
  "source": "hirunews",
  "headline": "ලෝක ටෙස්ට් ශූරතා අවසන් මහා සටනේ කාසියේ වාසිය දකුණු අප්‍රිකාවට කැරකේ",
  "content": "ලෝක ටෙස්ට් ක්‍රිකට් ශූරතා අවසන් මහා තරගයේ කාසියේ වාසිය දිනා ගැනීමට දකුණු අප්‍රිකානු නායක ටෙම්බා බවුමා සමත් වුණා.ඒ අනුව ඔහු තීරණය කළේ ප්‍රබල ඔස්ට්‍රෙලියානු කණ්ඩායමට එරෙහිව පන්දුව අතට ගැනීමටයි.එංගලන්තයේ ලෝර්ඩ්ස් ක්‍රීඩාංගණයේ පැවැත්වෙන ලෝක ටෙස්ට් ක්‍රිකට් ශූරතා අවසන් මහා තරග තව ස්වල්ප වේලාවකින් ආරම්භ වීමට නියමිතයි.ඒ සඳහා ක්‍රීඩා කරන දෙපිලේ ක්‍රීඩකයන් ඊයේ නම් කරනු ලැබුවා.ඒ අනුව ටෙම්බා බවුමාගේ නායකත්වයෙන් යුතු දකුණු අප්‍රිකානු කණ්ඩායමේ සෙසු ක්‍රීඩකයන් වන්නේ, ඒඩන් මාක්‍රම්, රයන් රිකෙල්ටන්, ට්‍රිස්ටන් ස්ටබ්ස්, ඩේවිඩ් බෙනිගම්, කයිල් වෙයියෑන්, වියාන් මුල්ඩර්, මාකෝ යැන්සන්, කේෂව් මහරාජ්, කගීෂෝ රබාඩා සහ ලුන්ගි නිගිඩියි.මේ අතර දකුණු අප්‍රිකානු කණ්ඩායමට එරෙහිව පැට් කමින්ස්ගේ නායකත්වයෙන් යුතුව ක්‍රීඩා කරන ඔස්ට්‍රෙලියානු කණ්ඩායමට උස්මාන් කවාජා, මානස් ලබුෂේන්, කැමරන් ග්‍රීන්, ස්ටීව් ස්මිත්, ට්‍රැවිස් හෙඩ්, බියෙව් වෙබ්ස්ටර්, ඇලෙක්ස් කේරි, මිචෙල් ස්ට්‍රාක්,නෙතන් ලයන් සහ ජෝෂ් හේසල්වුඩ් ක්‍රීඩා කරනු ඇති.",
  "timestamp": "2025-06-11T14:38:26",
  "url": "https://hirunews.lk/sports/406847/south-africa-win-the-toss-in-the-world-test-championship-final",
  "category": "Sports"
}