{
  "id": "8ff305406d5fe3ad8daa8d654a537f77",
  "source": "hirunews",
  "headline": "නවසීලන්ත - උගන්ඩා තරගයේ කාසියේ වාසිය නවසීලන්තයට",
  "content": "2024 T20 ලෝක කුසලාන ක්‍රිකට් තරගාවලියේ අද (15) පැවැත්වෙන 32 වැනි තරගයේ කාසියේ වාසිය දිනා ගැනීමට නවසීලන්ත කණ්ඩායම සමත් වුණා.එම තරගය උගන්ඩා කණ්ඩායම සමග පැවැත්වෙන අතර, කාසියේ වාසිය දිනාගත් නවසීලන්තය තීරණය කළේ පළමුවෙන් පන්දු රැකීමටයි. ශ්‍රී ලංකා වේලාවෙන් අද උදෑසන 06.00ට ආරම්භ වන එම තරගය Brian Lara Stadium, Tarouba, Trinidad හිදී පැවැත්වීමට නියමිතයි.ශ්‍රී ලංකා වේලාවෙන් අද අලුයම 05.00ට ආරම්භ වූ 31 වැනි තරගය වූ දකුණු අප්‍රිකා - නේපාල තරගයේ කාසියේ වාසිය හිමිකර ගැනීමට නේපාලය සමත් වූ අතර, නේපාලයේ ආරාධනයෙන් දකුණු අප්‍රිකාව මේ වනවිට Aos Vale Ground, Kingstown, St Vincent හිදී පන්දුවට පහරදෙමින් සිටිනවා.එමෙන්ම T20 ලෝක කුසලානයේ 33 වැනි තරගය ලෙසින් ඉන්දියාව සහ කැනඩාව සහභාගීවන තරගය ශ්‍රී ලංකා වේලාවෙන් අද රාත්‍රී 08.00 ට Central Broward Regional Park Stadium Turf Ground, Lauderhill, Florida හිදී ද, 34වැනි තරගය ලෙසින් නැමීබියාව සහ එංගලන්තය Sir Vivian Richards Stadium, North Sound, Antigua හිදි ශ්‍රී ලංකා වෙලාවෙන් අද රාත්‍රී 10.30ට තරග වැදීමට නියමිතයි.",
  "timestamp": "2024-06-15T05:36:03",
  "url": "https://hirunews.lk/sports/372674/නවසීලන්ත-උගන්ඩා-තරගයේ-කාසියේ-වාසිය-නවසීලන්තයට",
  "category": "Sports"
}