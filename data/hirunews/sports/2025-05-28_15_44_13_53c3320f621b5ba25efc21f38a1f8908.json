{
  "id": "53c3320f621b5ba25efc21f38a1f8908",
  "source": "hirunews",
  "headline": "ශ්‍රී ලංකා ක්‍රිකට් ක්‍රීඩක ශෙහාන් මදුෂංක මත්ද්‍රව්‍ය සමග අත්අඩංගුවට",
  "content": "ශ්‍රී ලංකා ක්‍රිකට් ක්‍රීඩක ශෙහාන් මධුශංක හෙරොයින් මත්ද්‍රව්‍ය ළඟ තබා ගැනීමේ වරදට සැකපිට පන්නල පොලිසිය විසින් අත්අඩංගුවට ගෙන තිබෙනවා.  2020 වසරේදී ද ශෙහාන් මධුශංක හෙරොයින් ග්‍රෑම් 2 .7ක් ළඟ තබා ගැනීමේ වරදට පොලිස් අත්අඩංගුවට ගත් අතර, එහිදී ඔහුට එරෙහිව ශ්‍රී ලංකා ක්‍රිකට් ආයතනය විසින් තරග තහනමක් ද පනවනු ලැබුවා.  සිය නිවසේදී අත්අඩංගුවට ගත් ශෙහාන් මධුශංක කුලියාපිටිය අධිකරණය වෙත යොමු කළ අතර, එහිදී වැඩිදුර පරීක්‍ෂණ සඳහා ජුනි මස 1 වැනිදා දක්වා රැඳවුම් නියෝග නිකුත් කිරීමට කුලියාපිටිය මහේස්ත්‍රාත් රන්දික ලක්මාල් ජයලත් අවසර ලබාදුන්නා.  2018 වසරේදී ජාත්‍යන්තර එක්දින සහ පන්දුවාර 20 වරම් හිමිකර ගත් ශෙහාන් මධුශංක සිය කුළුදුල් එක්දින තරගයේදී කඩුලු ත්‍රිත්වයක් දවා ගන්නට සමත් වුණා.",
  "timestamp": "2025-05-28T15:44:13",
  "url": "https://hirunews.lk/sports/405697/sri-lankan-cricketer-shehan-madushanka-arrested-with-drugs",
  "category": "Sports"
}