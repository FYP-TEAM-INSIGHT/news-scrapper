{
  "id": "adcf6fa46d59ce67fe520ed8e01076bf",
  "source": "hirunews",
  "headline": "නුවර පරදා කොළඹට ජය",
  "content": "ලංකා ප්‍රිමියර් ලීග් තරගාවලියේ 07 වැනි තරගය ලෙසින් Colombo Strikers සහ Kandy Falcons කණ්ඩායම් අතර තරගයේ ජය වාර්තා කිරීමට Colombo Strikers කණ්ඩායම සමත් වුණා.ඒ Kandy Falcons කණ්ඩායම ලකුණු 02කින් පරාජයට පත් කරමින්.දඹුල්ල ජාත්‍යන්තර ක්‍රීඩාංගණයේදී අද පස්වරු 02.30ට ආරම්භ වූ තරගයේ කාසියේ වාසිය දිනාගත් Kandy Falcons කණ්ඩායම පළමුවෙන් පන්දු රැකීමට තීරණය කරනු ලැබුවා.ඒ අනුව පන්දුවට පහරදීමට පිටියට පිවිසි Colombo Strikers කණ්ඩායමට පන්දුවාර 20 අවසානයේ කඩුලු 09ක් දැවී ලකුණු 199ක් රැස් කිරීමට සමත් වුණා.Glenn Phillips ලකුණු 70ක්ද, Angelo Perera ලකුණු 38ක්ද, Shadab Khan ලකුණු 23ක්ද, නායක Thisara Perera ලකුණු 06ක්ද රැස් කිරීමට සමත් වුණා.පන්දු යැවීමේදී Dushmantha Chameera කඩුලු 03ක්ද, Shoriful Islam සහ Wanindu Hasaranga කඩුලු 02 බැගින්ද, Chaturanga de Silva සහ Dasun Shanaka එක් කඩුල්ල බැගින්ද දවා ගැනීමට සමත් වුණා.අනතුරුව ජයග්‍රහණය සඳහා ලකුණු 200ක පිළිතුරු ඉලක්කයක් සහිතව පිටියට පිවිසි Kandy Falcons කණ්ඩායමට පන්දුවාර 20 අවසානයේ කඩුලු 08ක් දැවී ලකුණු 197ක් පමණයි රැස් කර ගැනීමට හැකි වුණේ. Mohammad Haris ලකුණු 56ක්ද, Andre Fletcher ලකුණු 47ක්ද, Kamindu Mendis ලකුණු 36ක්ද, Angelo Mathews ලකුණු 33ක්ද ලබා ගත්තා.එමෙන්ම නායක වනිඳු හසරංග කිසිඳු ලකුණක් නොලබා දැවී යනු ලැබුවා.පන්දු යැවීමේදී Matheesha Pathirana කඩුලු 04ක්ද, Taskin Ahmed, Thisara Perera සහ Shadab Khan එක් කඩුල්ල බැගින් දවා ගැනීමට සමත් වුණා.",
  "timestamp": "2024-07-06T18:55:03",
  "url": "https://hirunews.lk/sports/374760/නුවර-පරදා-කොළඹට-ජය",
  "category": "Sports"
}