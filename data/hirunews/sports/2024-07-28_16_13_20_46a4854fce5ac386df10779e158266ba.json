{
  "id": "46a4854fce5ac386df10779e158266ba",
  "source": "hirunews",
  "headline": "විරේන් නෙත්තසිංහ පළමු තරගයෙන් පරාජය වෙයි",
  "content": "ප්‍රංශයේ පැරිස් නුවර පැවැත්වෙන ඔලිම්පික් උළෙලේ ශ්‍රී ලංකාව නියෝජනය කරමින් පළමු වරට විරේන් නෙත්තසිංහ අද (28) තරග බිමට පිවිසි අතර එහිදී ඔහු තරග 2/0ක් ලෙස පරාජයට පත් වී තිබෙනවා.ඒ ලෝක බැඩ්මින්ටන් ශ්‍රේණිගත කිරීම්හි හත්වන ස්ථානයේ පසුවන මැලේසියානු ක්‍රීඩක ලී ෂී ජියා සමග පැවති තරගයෙන්.මෙම තරගය මෙරට වේලාවෙන් පස්වරු 1.40ට පැරිස් නග­රයේ පිහිටි පෝට් ඩී ලා චැපල් අරීනා ගෘහස්ථ ක්‍රීඩාං­ග­ණ­යේ දී පැවැත්වුණා.කෙසේ වෙතත් පළමු තරගයෙන් මෙසේ පරාජයට පත් වූ විරේන් නෙත්තසිංහ අනිද්දා ස්පාඤ්ඤයේ ෆැබ්ලෝ ඒ බියන් සමඟ තරග වැදීමට නියමිතයි.ඔලි­ම්පික් උලෙ­ළට ඍජු සුදු­සු­කම් ලබා­ගත් 20 හැවි­රිදි බැඩ්මි­න්ටන් ක්‍රීඩක විරේන් නෙත්ත­සිංහ ඔලි­ම්පික් උලෙළ නියෝ­ජ­නය කරන ලොව ළාබා­ල­තම බැඩ්මි­න්ටන් ක්‍රීඩ­කයා බවට ඉති­හා­ස­ගතවීමත් විශේෂත්වයක්.",
  "timestamp": "2024-07-28T16:13:20",
  "url": "https://hirunews.lk/sports/377084/විරේන්-නෙත්තසිංහ-පළමු-තරගයෙන්-පරාජය-වෙයි",
  "category": "Sports"
}