{
  "id": "e62004db0c0a55db3b78e4dc16255dff",
  "source": "hirunews",
  "headline": "ආසියානු කුසලාන පාපන්දු තරගාවලියට සුදුසුකම් ලැබීමේ තරගය අද",
  "content": "ආසියානු කුසලාන පාපන්දු තරගාවලියට සුදුසුකම් ලැබීමේ ශ්‍රී ලංකා - කාම්බෝජය අතර පැවැත්වෙන දෙවැනි තරගය කාම්බෝජයේදී අද මෙරට වේලාවෙන් රාත්‍රි 8.30ට ආරම්භ වනවා. දෙරට අතර පසුගියදා කොළඹ තුරග තරග පිටියේදී පැවති පළමු තරගය ජය පරාජයෙන් තොරව අවසන් වූණා. ඒ හේතුවෙන් අද තරගය දෙපිලටම තීරණාත්මක සාධකයක් වනු ඇති. මෙම තරගයේදී නියමිත කාලයේදී තරගය ජය පැරදුමෙන් තොරව නිමාවට පත්වුවහොත් අතිරේක කාලයක් ලබාදීමට පියවර ගැනෙන අතර එහිදී ද විසදුමකින් තොරව අවසන් වුවහොත් දඩුවම් පහර මගින් ජයග්‍රාහකයා තිරණය කෙරෙනවා. මේ වනවිට ජාත්‍යන්තර පාපන්දු වර්ගීකරණයේ කාම්බෝජය 180 වන ස්ථානයේ පසුවන අතර ශ්‍රී ලංකාව පසුවන්නේ 205 වන ස්ථානයේයි.",
  "timestamp": "2024-09-10T08:23:29",
  "url": "https://hirunews.lk/sports/381465/ආසියානු-කුසලාන-පාපන්දු-තරගාවලියට-සුදුසුකම්-ලැබීමේ-තරගය-අද",
  "category": "Sports"
}