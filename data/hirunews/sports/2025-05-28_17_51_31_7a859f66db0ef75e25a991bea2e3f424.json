{
  "id": "7a859f66db0ef75e25a991bea2e3f424",
  "source": "hirunews",
  "headline": "බිමට වැටුණු 400m මිශ්‍ර දිවීමේ ලෝකඩ පදක්කම යළි ශ්‍රී ලංකාවට",
  "content": "මංතීරු නීතිය උල්ලංඝනය කිරීම හේතුවෙන් ශ්‍රී ලංකාවට අහිමි වී ගිය 26 වැනි ආසියානු ශූරතා මලල ක්‍රීඩා තරගාවලියේ 400m මිශ්‍රය දිවිමේ ඉසව්වේ ලෝකඩ පදක්කම ශ්‍රී ලංකාවට නැවත හිමි වී තිබෙනවා.  ඒ ශ්‍රී ලංකා කන්ඩායම ඉදිරිපත් කළ අභියාචනණය සැලකිල්ලට ගනිමින්.  අරුණ දර්ශන, කාලිංග කුමාරගේ, නදීශා රාමනායක සහ හර්ෂනී ආරච්චිගේ මෙම තරග ඉසව්ව සඳහා සහභාගි වුනා.  මේ අතර 26 වන ආසියානු මළල ක්‍රිඩා ශූරතාවලියේදී ශ්‍රී ලංකාව නියෝජනය කළ කාලිංග කුමාරගේ පිරිමි මීටර 400 ඉසව්වේ ලෝකඩ පදක්කම දිනාගැනීමට සමත් වුණා.  එහිදී ඔහු තප්පර 45.55 කදී එම දක්ෂතාවක් දැක්වීමටයි සමත් වුණේ.  එහිදී මීටර 400 කාන්තා අවසන් තරගයට ඉදිරිපත් වූ නදිශා රාමනායකට පදක්කමක් දිනා ගැනීමට හැකිවූයේ නැහැ.",
  "timestamp": "2025-05-28T17:51:31",
  "url": "https://hirunews.lk/sports/405710/the-400m-medley-bronze-medal-which-fell-to-the-ground-is-returned-to-sri-lanka",
  "category": "Sports"
}