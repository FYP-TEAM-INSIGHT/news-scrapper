{
  "id": "cbde7d68b8d785db5b8c268511d71a9b",
  "source": "hirunews",
  "headline": "තවත් රන් පදක්කමක් දිනා ගනිමින් දක්ෂතම ක්‍රීඩකයා වූ අයෝමාල් අකලංක",
  "content": "මහින්ද රාජපක්ෂ ක්‍රීඩාංගනයේ පැවති 102වන ජාතික මළල ක්‍රීඩා ශූරතාවලියේ රන් පදක්කමක් දිනා ගැනීමට අයෝමාල් අකලංක සමත්ව තිබෙනවා.ඒ, මීටර් 400 කඩුලු මතින් දිවීමේ අවසන් තරඟයෙන්.එහිදී ඔහු වාර්තා කර ඇති කාලය තත්පර 51.42ක්වන අතර එය ඔහුගේ පෞද්ගලික හොඳම කාලයයි.එම ඉසව්වේ දක්ෂතම ක්‍රීඩකයා බවට අයෝමාල් පත්ව ඇති අතර ඔහු ලෝක කනිෂ්ඨ මලල ක්‍රීඩා තරගාවලියේ ශ්‍රී ලංකා කණ්ඩායම නියෝජනය කිරීමටත් සුදුසුකම් ලබා තිබෙනවා.අයෝමාල් අකලංක අඹගමුව මධ්‍යම මහා විද්‍යාලයේ දක්ෂ ක්‍රීඩකයෙක්.",
  "timestamp": "2024-06-29T17:28:55",
  "url": "https://hirunews.lk/sports/374068/තවත්-රන්-පදක්කමක්-දිනා-ගනිමින්-දක්ෂතම-ක්‍රීඩකයා-වූ-අයෝමාල්-අකලංක",
  "category": "Sports"
}