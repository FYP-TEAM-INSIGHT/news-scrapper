{
  "id": "2e81abbd87e6fb522d005732f36b0a9d",
  "source": "hirunews",
  "headline": "එංගලන්ත පළමු ඉනිම නිමාවට; ලංකාවට වඩා ලකුණු 122ක් ඉදිරියෙන්",
  "content": "සංචාරක ශ්‍රී ලංකා සහ එංගලන්ත කණ්ඩායම අතර පැවැත්වෙන ටෙස්ට් තරගාවලියේ පළමු තරගයේ තුන්වැනි දිනය වන අද (23) දිනයේ පන්දුවට පහරදුන් එංගලන්ත කණ්ඩායම කඩුළු සියල්ල දැවී ලකුණු 358ක් ලබා ගනිමින් සිය පළමු ඉනිම නිමාවට පත් කිරීමට සමත් වුණා.ඒ අනුව ශ්‍රී ලංකා කණ්ඩායම පළමු ඉනිමට සියල්ලන් දැවී ලකුණු 236ක් රැස් කිරීමට සමත් වූ අතර, එංගලන්තය එම ලකුණු ප්‍රමාණය අභිබවා ලකුණු 122ක්ඉදිරියෙන් සිටිනවා. එංගලන්ත ඉනිමේදී ශ්‍රී ලංකාවට එරෙහි පළමු ටෙස්ට් ශතකය වාර්තා කිරීමට ජේමි ස්මිත් අද සමත් වුණා.Jamie Smith ලකුණු 111ක්ද, Harry Brook ලකුණු 56ක්ද, Joe Root ලකුණු 42ක්ද, Dan Lawrence ලකුණු 30ක්ද, Chris Woakes ලකුණු 25ක්ද, Gus Atkinson ලකුණු 20ක්ද, Matthew Potts ලකුණු 17ක්ද, Ben Duckett ලකුණු 18ක්ද, Mark Wood  ලකුණු 22ක්ද, එංගලන්තය වෙනුවෙන් පළමු ඉනිමට රැස් කළා.",
  "timestamp": "2024-08-23T17:27:32",
  "url": "https://hirunews.lk/sports/379740/එංගලන්ත-පළමු-ඉනිම-නිමාවට-ලංකාවට-වඩා-ලකුණු-122ක්-ඉදිරියෙන්",
  "category": "Sports"
}