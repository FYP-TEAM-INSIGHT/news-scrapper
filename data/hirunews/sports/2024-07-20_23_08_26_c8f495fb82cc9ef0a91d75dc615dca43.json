{
  "id": "c8f495fb82cc9ef0a91d75dc615dca43",
  "source": "hirunews",
  "headline": "තියුණු තරගයකින් පසු Jaffna Kings අවසන් තරගයට",
  "content": "ලංකා ප්‍රිමියර් ලීග් 2024 දෙවැනි අවසන් පූර්ව තරගය වන Jaffna Kings කණ්ඩායම සහ Kandy Falcons කණ්ඩායම් අතර අද (20) පැවති තරගයේ ජය වාර්තා කිරීමට Jaffna Kings කණ්ඩායම සමත් වුණා.ඒ එක් ලකුණකින් Kandy Falcons කණ්ඩායම පරාජයට පත් කරමින්.ඒ අනුව හෙට දිනයේදී ගාල්ල මාවලස් කණ්ඩායම සමග පැවැත්වෙන අවසන් තරගයට Jaffna Kings සුදුසුකම් හිමිකරගනු ලැබුවා.අද තරගයේ කාසියේ වාසිය හිමිකරගත් Kandy Falcons කණ්ඩායම පළමුවෙන් පන්දු රැකීමට තීරණය කරනු ලැබුවා.ඒ අනුව පන්දුවට පහරදීමට පිටියට පිවිසි Jaffna Kings කණ්ඩායම පන්දුවාර 20 අවසානයේ කඩුලු 07ක් දැවී ලකුණු 187ක් ලබා ගැනීමට සමත් වුණා.පන්දුවට පහරදීමේදී Pathum Nissanka ලකුණු 18ක්ද, Avishka Feando ලකුණු 11ක්ද, Rilee Rossouw ලකුණු 07ක්ද,Azmatullah Omarzai ලකුණු 26ක්ද, අගනා ඉනිමක් ක්‍රීඩාකළ Kusal Mendis නොදැවී ලකුණු 105ක්ද රැස් කිරීමට සමත් වුණා.පන්දු යැවීමේදී Chaturanga de Silva,Mohammad Hasnain සහ Ramesh Mendis කඩුළු 02 බැගින්ද, Wanindu Hasaranga එක් කඩුල්ලක්ද දවා ගැනීමට සමත් වුණා.අනතුරුව ලකුණු 188ක ඉලක්කයක් සහිතව පිටියට පිවිසි Kandy Falcons කණ්ඩායම පන්දුවාර 20 අවසානයේ කඩුළු 08ක් දැවී රැස්කරගත හැකිවුණේ ලකුණු 186ක් පමණයි. Andre Fletcher ලකුණු 38ක්ද, Kamindu Mendis ලකුණු 32ක්ද, Mohammad Haris ලකුණු 26ක්ද, නායක Wanindu Hasaranga ලකුණු 13ක්ද,Angelo Mathews ලකුණු 18ක්ද රැස් කර ගැනීමට සමත් වුණා.",
  "timestamp": "2024-07-20T23:08:26",
  "url": "https://hirunews.lk/sports/376287/තියුණු-තරගයකින්-පසු-jaffna-kings-අවසන්-තරගයට",
  "category": "Sports"
}