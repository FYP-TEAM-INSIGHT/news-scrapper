{
  "id": "ca3e0c7b816af068b9ef64f4c887de1a",
  "source": "hirunews",
  "headline": "කොදෙව් කාන්තා පිල පරදා ශ්‍රී ලංකා කාන්තා පිලට විශිෂ්ඨ ජයක්",
  "content": "අදින් (15) ආරම්භ වූ ශ්‍රී ලංකා - කොදෙව් කාන්තා ක්‍රිකට් එක්දින තරගාවලියේ පළමු තරගයේ ජය වාර්තා කිරීමට චමරි අතපත්තුගේ නායකත්වයෙන් යුත් ශ්‍රී ලංකා කාන්තා කණ්ඩායම සමත් වුණා.ඒ බටහිර ඉන්දීය කොදෙව් කාන්තා කණ්ඩායම කඩුලු 06කින් පරාජයට පත් කරමින්.හම්බන්තොට මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේදී ආරම්භ වූ තරගයේ කාසියේ වාසිය දිනාගත් ශ්‍රී ලංකා කාන්තා කණ්ඩායම පළමුව පන්දුවට පහර දීමට කොදෙව් කණ්ඩායමට ආරාධනා කළා.ඒ අනුව, පිටියට පිවිසි කොදෙව් කාන්තා කණ්ඩායමට පන්දුවාර 47යි එක් පන්දුවක් අවසානයේ කඩුලු සියල්ල දැවී ලකුණු 197ක් රැස් කිරීමට සමත් වුණා.කොදෙව් කණ්ඩායමේ නායිකා Hayley Matthews ලකුණු 38 (53) ක්ද, Shemaine Campbelle ලකුණු 27 (51)ක් ද, Aaliyah Alleyne ලකුණු 14 (19)ක්ද රැස් කිරීමට සමත් වුණා.පන්දු යැවීමේදී ශ්‍රී ලංකා කණ්ඩායමේ Sugandika Kumari සහ Kavisha Dilhari කඩුලු 03 බැගින්ද, නායිකා Chamari Athapaththu සහ Achini Kulasuriya එක් කඩුල්ල බැගින් දවාගත්තා.අනතුරුව ලකුණු 198ක පිළිතුරු ඉලක්කයක් සහිතව පිටියට පිවිසි ශ්‍රී ලංකා කාන්තා කණ්ඩායම පන්දුවාර 34යි පන්දු 01ක දී කඩුලු 04ක් දැවී ලකුණු 198ක් ලබා ගනිමින් කොදෙව් කාන්තා කණ්ඩායම පරදා ජය වාර්තා කිරීමට සමත් වුණා.Vishmi Gunaratne ලකුණු 40(50)ක් ද, Chamari Athapaththu ලකුණු 38(36)ක්ද, Hasini Perera ලකුණු 43(59)ක්ද, Harshitha Samarawickrama නොදැවී ලකුණු 44(53)ක්ද රැස් කිරීමට සමත් වුණා.",
  "timestamp": "2024-06-15T17:18:52",
  "url": "https://hirunews.lk/sports/372734/කොදෙව්-කාන්තා-පිල-පරදා-ශ්‍රී-ලංකා-කාන්තා-පිලට-විශිෂ්ඨ-ජයක්",
  "category": "Sports"
}