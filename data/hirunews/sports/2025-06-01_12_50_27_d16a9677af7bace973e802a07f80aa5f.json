{
  "id": "d16a9677af7bace973e802a07f80aa5f",
  "source": "hirunews",
  "headline": "නායකත්වයේ වෙනසක් සමග ශාන්ත පීතර රග්බි පිල යළිත් තරග බිමට",
  "content": "මෙම වසරේ පැවති ජනාධිපති කුසලාන පිළිමළුන් පිටුදැකීමේ තරගාවලියෙන් පසු, ශාන්ත පීතර විද්‍යාලය මෙවර රග්බි ලීග් තරගාවලියට නැවත ක්‍රීඩා කරන බව වාර්තා වෙනවා.එහිදී ජූනි මස 07 වැනිදා කොළඹ ආනන්ද සහ ශාන්ත පීතර කණ්ඩායම් එකිනෙකා තරගවැදීමට නියමිතයි.ආන්දෝලනාත්මක ලිංගික අපයෝජන චෝදනාවක ලක්වූ ශාන්ත පීතර රග්බි කණ්ඩායමේ නායකයා එම තනතුරෙන් මෙන්ම, කණ්ඩායමෙන්ද ඉවත් කර මෙම තරගාවලිය සඳහා පීතරයින් ක්‍රීඩා කරනු ලබන බවයි වාර්තා වන්නේ.එමෙන්ම, විද්‍යාලයේ රගර් ක්‍රීඩාව භාර ගුරුවරයාද මෙම සිදුවීම හේතුකරගෙන එම තනතුරෙන් ඉවත් කර තිබෙනවා.ඒ අපයෝජනයට ලක්වූ සිසුවාගේ දෙමව්පියන් විසින් අධිකරණය හරහා ඉල්ලීම් කරනු ලැබූ ලිඛිත පොරොන්දුවක් මතයි.",
  "timestamp": "2025-06-01T12:50:27",
  "url": "https://hirunews.lk/sports/406023/st-peters-rugby-team-returns-to-the-field-with-a-change-of-leadership",
  "category": "Sports"
}