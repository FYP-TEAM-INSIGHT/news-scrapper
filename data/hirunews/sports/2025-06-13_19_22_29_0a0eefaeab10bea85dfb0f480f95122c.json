{
  "id": "0a0eefaeab10bea85dfb0f480f95122c",
  "source": "hirunews",
  "headline": "ශ්‍රී ලංකා රග්බි පිල දකුණු කොරියාව හමුවේ පරදී",
  "content": "2027 ලෝක කුසලාන රග්බි තරගාවලියට සුදුසුකම් ලබා ගැනිමේ ආසියානු සුපිරි කණ්ඩායම් හතර දෙනාගේ තරග වටය අරඹමින් ශ්‍රී ලංකාව සිය පළමු තරගයට පිවිසෙද්දී ඔවුන්ගේ ප්‍රතිමල්ලවයින් බවට පත්වුණේ ප්‍රබල දකුණු කොරියාවයි.දකුණු කොරියාවට එරෙහිව ඉතිහාසයේදී කිසිඳු දිනකදී ජාත්‍යන්තර රග්බි තරගයක් ජය ගෙන නොතිබුණු ශ්‍රී ලංකා කණ්ඩායම මෙම තරගයේ පළමු අර්ධයේ සිට තියුණු සටනක නිරත වෙද්දී ශ්‍රී ලංකා ක්‍රීඩකයින් එම අර්ධය නිමා වන විට ලකුණු 17ට 14ක් ලෙස පෙරමුණ ගත්තා.පළමු අර්ධයේදී ශ්‍රී ලංකාව වෙනුවෙන් මුශීඩ් දොරේ සහ පසිඳු බණ්ඩාර උත්සහ දිනුම් වාර්තා කළා.දෙවැනි අර්ධයේ ආරම්භයේදී ලහිරු තිලකරත්න සහ හේෂාන් ජැන්සන් උත්සාහක දිනුම් කරමින් ශ්‍රී ලංකා ලකුණු පුවරුව 29ට 21ක් දවා ඉදිරියට රැගෙන ගියේ ජයග්‍රහි බලාපොරොත්තු දල්වමින්.නමුත් තරගයේ අවසන් විනාඩි 20දී ශ්‍රී ලංකා ක්‍රීඩකයින් නොසිතු ලෙස දකුණු කොරියාව තරගයට අවතීර්ණ වෙමින් උත්සාහක දිනුම් තුනක් ලබා ගත්තේ මෙම තරගයෙන් ලකුණු 38ට 34ක ජයක් වාර්තා කරමින්.ඒ අනුව ශ්‍රී ලංකා ක්‍රීඩකයින් මෙම තරගයෙන් තියුණු පරාජයක් අත් විඳ ගත් අතර ශ්‍රී ලංකාව,හොංකොං කණ්ඩායම සමඟ ජුනි මස 22 වැනිදා තරග වැදීමට නියමිතයි.",
  "timestamp": "2025-06-13T19:22:29",
  "url": "https://hirunews.lk/sports/407069/sri-lanka-rugby-team-loses-to-south-korea",
  "category": "Sports"
}