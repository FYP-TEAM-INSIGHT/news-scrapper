{
  "id": "964e79f191eb4b8c0ca08eabe66acf8a",
  "source": "hirunews",
  "headline": "ශ්‍රී ලංකා පාපන්දු කණ්ඩායමට විශිෂ්ට ජයක්",
  "content": "2027 ආසියානු කුසලාන පාපන්දු තරගාවලියට සුදුසුකම් ලැබීමේ තරග වටයේ කාම්බෝජය සමග පැවැති දෙවැනි තරගය දඩුවම් පහර 4 -2 ක් ලෙස ජය ගැනීමට ශ්‍රී ලංකා කණ්ඩායම සමත් වුණා.තරගයේ පළමු අර්ධයේදී ශ්‍රී ලංකාව ගෝල 1-0 ක් ලෙස පෙරමුණ ගෙන සිටි අතර දෙවැනි අර්ධයේ සහ ලබාදුන් අමතර කාලයේදී ගෝල 2ක් ලබා ගනිමින් තරගය ගෝල 2-1 ක් ලෙස කාම්බෝජය පෙරමුණ ගෙන තිබුණා.අතිරේක කාලයේ අවසන් විනාඩියේදී තවත් ගෝලයක් ලබාගත් ශ්‍රී ලංකා කණ්ඩායම ගෝල 2-2 ක් ලෙස තරගය සම කර ගැනීමට හැකිවුණා.මේ නිසා දඩුවම් පහර මගින් තරගයේ ජයග්‍රහණය තීරණය කිරීමට සිදු වූ අතර එහිදී දඬුවම් පහර 4-2 ක් ලෙස ජය ගැනීමට ශ්‍රී ලංකා කණ්ඩායම සමත් වුණා.ඒ අනුව ශ්‍රී ලංකා කණ්ඩායම ආසියානු කුසලානයේ සුදුසුකම් ලැබීමේ වටයේ මීලඟ තරගයට සුදුසුකම් ලබාගත්තා.",
  "timestamp": "2024-09-10T21:19:46",
  "url": "https://hirunews.lk/sports/381545/ශ්‍රී-ලංකා-පාපන්දු-කණ්ඩායමට-විශිෂ්ට-ජයක්",
  "category": "Sports"
}