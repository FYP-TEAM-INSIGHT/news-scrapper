{
  "id": "b2230a4707e946a668dd8822e649ce35",
  "source": "Lankadeepa",
  "headline": "තුර්කිය භූමිකම්පා මාලාවකින් කැලඹේ",
  "content": "තුර්කියේ ඉස්තාන්බුල් නගරය, රික්ටර් මාපකයේ 6.2 ප්‍රබලත්වයක් සටහන් කළ භූමිකම්පාවකින් සහ පසු කම්පන මාලාවකින් කැලඹිණි.භූමිකම්පා හටගනිද්දී, ඉස්තාන්බුල් වැසියන් මහත් සේ බියට පත් වුණු අතර, ඔවුහු පැය ගණනක් නිවෙස්වලින් පිටතට වී සිටියහ. භූමිකම්පාව හටගෙන ගොඩනැගිලි දෙදරා යද්දී, ඇතැම් මහල් නිවාසවල සිටි 151 දෙනකු ඉහළ මහලවලින් බිමට පැනීම හේතුවෙන් තුවාල ලැබූ බව ද වාර්තා වේ.කෙසේ නමුත් භූමිකම්පාව හේතුවෙන් ජීවිත හානි හෝ දේපොළ හානි හෝ කිසිවක් සිදු නොවිණි. භූමිකම්පාවේ අපිකේන්ද්‍රය කිලෝමීටර 6.92 ක් පොළොව ගැඹුරේ සිදුවුණු බව ද පැවැසෙයි.(එන්.ඩී.ටීවී.)\n\nතුර්කියේ ඉස්තාන්බුල් නගරය, රික්ටර් මාපකයේ 6.2 ප්‍රබලත්වයක් සටහන් කළ භූමිකම්පාවකින් සහ පසු කම්පන මාලාවකින් කැලඹිණි.\n\nභූමිකම්පා හටගනිද්දී, ඉස්තාන්බුල් වැසියන් මහත් සේ බියට පත් වුණු අතර, ඔවුහු පැය ගණනක් නිවෙස්වලින් පිටතට වී සිටියහ. භූමිකම්පාව හටගෙන ගොඩනැගිලි දෙදරා යද්දී, ඇතැම් මහල් නිවාසවල සිටි 151 දෙනකු ඉහළ මහලවලින් බිමට පැනීම හේතුවෙන් තුවාල ලැබූ බව ද වාර්තා වේ.\n\nකෙසේ නමුත් භූමිකම්පාව හේතුවෙන් ජීවිත හානි හෝ දේපොළ හානි හෝ කිසිවක් සිදු නොවිණි. භූමිකම්පාවේ අපිකේන්ද්‍රය කිලෝමීටර 6.92 ක් පොළොව ගැඹුරේ සිදුවුණු බව ද පැවැසෙයි.",
  "timestamp": "2025-04-24T00:00:00",
  "url": "https://www.lankadeepa.lk/world_news/තරකය-භමකමප-මලවකන-කලඹ/14-670752"
}