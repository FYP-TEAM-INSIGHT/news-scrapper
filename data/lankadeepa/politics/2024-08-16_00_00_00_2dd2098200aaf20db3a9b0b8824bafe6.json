{
  "id": "2dd2098200aaf20db3a9b0b8824bafe6",
  "source": "Lankadeepa",
  "headline": "‘‘ජනතාව සමග සම්මුතියක් ඇති එකම පක්ෂය ජාජබ යයි‘‘",
  "content": "ජනතාව සමඟ සම්මුතියක් ඇති එකම පක්ෂය ජාතික ජන බලවේගය යැයි එහි නායක ජනාධිපති අපේක්ෂක අනුර කුමාර දිසානායක මහතා රාජගිරියේදී පැවසීය\n\nමෙවර ජනාධිපතිවරණය සඳහා නාම යෝජනා භාරදීමෙන් පසු එම පක්ෂයේ ආධාරකරුවන්ඒ මහතා උණුසුම් අයුරින් පිළිගත්හ. එම උත්සවයේදී ඒ බව කී දිසානායක මහතා එහිදී මෙසේදී කීය.\n\nඅපේ සම්මුතිය තිබෙන්නේ ර මේ රටේ ජනතාව සමඟයි මේ දවස්වල තවත් ගිවිසුම් විශාල ප්‍රමාණයක් අත්සන් කරන බව දක්නට ලැබෙනවා . ඒවා ජනතාව සමඟ එළඹෙන ගිවිසුම් නොවෙයි ඒවායේ සඳහන් වන්නේ ඒ ඒ පක්ෂ වලට ලැබෙනඅපේක්ෂකයන් ා මන්ත්‍රීධූර ඇමැති ධුර යන සංඛ්‍යායි.\n\nමීට මාස කීපයකට පෙර විවිධ මතවාදවල සිටි එකිනෙකාට අවලාද නැගූ එරෙහිවූ කණ්ඩායම් දැන් එක වේදිකාවට නගිනවා.. ක්‍රිකට් ක්‍රීඩාව ආරක්ෂා කිරීම වෙනුවෙන් පෙනී සිටි අයයි එය විනාශ කරනවා යැයි කියු අයයි එක වේදිකාවේ. මහජනයාගේ දේපල සොරකම් කළ අයමෙන්ම ඒවාට දඬුවම් දෙනවා යැයි කියූ අයයි එක වේදිකාවට නගිනවා\n\nඒ අනුව මේ එහෙට මෙහෙට පනින ගෙඹි දේශපාලනය සැප්තැම්බර් 21වෙනිදා අවසන් කරනවා. මේ තමයි මේ රටේ ජනතාව දිනන ඡන්දය. මේක තමයි මේ රටේ වෙනස් කරන ඡන්දය මේ අය හොරා කාපු දේපළ පවරා ගැනීමටත් ඒ අයට විරුද්ධව නීති මාර්ගයෙන් කටයුතු කිරීමටත් අනිවාර්යයෙන්ම පියවර ගන්නා බවද දිසානායක මහතා කීය .",
  "timestamp": "2024-08-16T00:00:00",
  "url": "https://www.lankadeepa.lk/politics/ජනතව-සමග-සමමතයක-ඇත-එකම-පකෂය-ජජබ-යය/13-656831"
}