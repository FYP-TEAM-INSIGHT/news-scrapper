{
  "id": "37062fbafe89ed7e6bf3ce6246c66653",
  "source": "Lankadeepa",
  "headline": "’මිනිස්සුන්ට අරගල තිත්ත වෙලා’",
  "content": "මිනිස්සුන්ට අරගල තිත්ත වෙලා යැයි පොදුජන පෙරමුණේ මන්ත්‍රී මහින්දානන්ද අලුත්ගමගේ මහතා පාර්ලිමේන්තුවේ දී පැවසීය.\n\nමේ රටේ මිනිස්සු දැන් නිදහසේ ටිකක් නිදා නිදාගන්න  හුස්ම ගන්න කැමති බවද මන්ත්‍රීවරයා කීය.\n\nජනතා විමුක්ති පෙරමුණට උද්ඝෝෂණය කිරීමේ අයිතිය දිය යුතු බව කී මන්ත්‍රීවරයා ආණ්ඩුව වැරදි කරනවා නම් ඒකට විරුද්ධ විය යුතු අතර නමුත් හමුදාවේ චිත්ත ධෛර්යය වැට්ටීම  සඳහා කටයුතු කරන්නට එපා යැයි ඉල්ලා සිටින බවද පැවසීය.\n\nපොලිසිය පිළිබඳ ගමේ විශ්වාසය ටිකෙන් ටික ඈත් වෙමින් යන අතර පොලිසියට තිබූ ගෞරවාන්විත නාමය ,විශ්වාසය ජනතාවට ලබා ගැනීම සඳහා පුළුල් වැඩපිළිවෙලක් සඳහා  අමාත්‍යාංශය මැදිහත් විය යුතු බව කීය.",
  "timestamp": "2023-11-23T00:00:00",
  "url": "https://www.lankadeepa.lk/politics/මනසසනට-අරගල-තතත-වල/13-643434"
}