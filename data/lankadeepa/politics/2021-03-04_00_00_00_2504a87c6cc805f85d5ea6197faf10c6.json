{
  "id": "2504a87c6cc805f85d5ea6197faf10c6",
  "source": "Lankadeepa",
  "headline": "‘ජිනීවා මානව හිමිකම් සැසියේ ආණ්ඩුව සාමුහිකව කටයුතු කළ යුතුයි’",
  "content": "ජිනීවා මානව හිමිකම් සැසියේදී ආණ්ඩුව විපක්ෂත් සමඟ සාකච්ඡා කර සාමූහික එකඟතාවයක් ඇතුව රාජ්‍ය තාන්ත්‍රිකව හා සබුද්ධිකව කටයුතු කළ යුතු බව පාර්ලිමේන්තු මන්ත්‍රී පාඨලී චම්පික රණවක මහතා පැවසීය.\n\nඑසේ නොවී මානව හිමිකම් සැසියෙන් දේශපාලන වාසි ලබා ගැනීමට ගියොත් රටට  බරපතළ ආර්ථික සමාජ ප්‍රතිවිපාක වලට මුහුණ දීමට සිදුවනු ඇති බවත් රණවක මහතා සඳහන් කළේය.\n\nපුරවැසි ව්‍යාපාරයක් ලෙස නම් කර ඇති 43 වන සේනාංකය කොළඹදී අද (04) කැඳවූ මාධ්‍ය හමුවකට එක්වෙමින් ඔහු මේ බව පැවසීය.\n\nජිනීවා මානව හිමිකම් සැසිය දේශපාලන පන්දුවක් කර නොගෙන  රටේ අනාගතය ගැන කල්පනා කර කටයුතු කරන්නැයි  ආණ්ඩුවෙන් ඉල්ලා සිටින බවද රණවක මහතා වැඩිදුරටත් සඳහන් කළේය.",
  "timestamp": "2021-03-04T00:00:00",
  "url": "https://www.lankadeepa.lk/politics/ජනව-මනව-හමකම-සසය-ආණඩව-සමහකව-කටයත-කළ-යතය/13-586866"
}