{
  "id": "736b4ecae6f608e1a2cf98b1a9aaddde",
  "source": "Lankadeepa",
  "headline": "‘‘අධ්‍යාපනය ගොඩනැගිය හැක්කේ ජාතික ජන බලවේගයට පමණයි‘‘",
  "content": "මේ රට ඉදිරියට ගෙනයා හැක්කේ අධ්‍යාපනයේ ඇති කරන වෙනස්කම් තුළින් පමණක් යැයි ජාතික ජන බලවේගයේ නායක ජනාධිපති අපේක්ෂක පාර්ලිමේන්තු මන්ත්‍රී  අනුර කුමාර දිසානායක මහතා අද (02) කොළඹදී පැවසීය.\n\nඇතැමුන් අධ්‍යාපනය වෙළඳ භාණ්ඩයක් ලෙස සලකා කටයුතු කර නමුත් එය එසේ නොවිය යුතු බවත් දැනුම කිසිසේත් වෙළෙද භාණ්ඩයක් නොවිය යුතු බවට ඔහු අවධාරණය කළේය.\n\nරට වැටී තිබෙන තැන  පිළිබඳව නොයෙක් තැන් වල‍ෙ විවිධ විග්‍රහ තිබුණත් එය ගොඩනැගිය හැක්කේ ජාතික ජන බලවේගය අතට බලය හුවමාරු වීමෙන් පමණක් යයිද ඔහු සඳහන් කළේය.\n\nලංකා ගුරුසේවා සංගමයේ ජාතික සමුළුව අමතමින් ඒ මහතා එසේ කීය.\n\nමරදාන පී.ඩී සිරිසේන ක්‍රීඩාංගනයේ මෙම සමුළුව පැවැත්විණි.",
  "timestamp": "2024-08-03T00:00:00",
  "url": "https://www.lankadeepa.lk/politics/අධයපනය-ගඩනගය-හකක-ජතක-ජන-බලවගයට-පමණය/13-656122"
}