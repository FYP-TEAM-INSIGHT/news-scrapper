{
  "id": "0b053e28f8561750daca28f2cabccaa6",
  "source": "Lankadeepa",
  "headline": "වරදාන වරප්‍රසාද නම්බුනාම දේශපානයේ දී සැළකිල්ලට ගන්නේ නෑ",
  "content": "දේශපාලන දර්ශනය සහ ප්‍රතිපත්ති සිය දේශපාලන දිවියේ ඉදිරියේ ඇති බවත් තනතුරු වරදාන වරප්‍රසාද නිලතල නම්බුනාම සහ මුදල් දේශපාලනයේ දී සැළකිල්ලට ලක් නොකරන බවත් ශ්‍රී ලංකා පොදුජන පෙරමුණ බදුල්ල දිස්ත්‍රික් අපේක්ෂක හිටපු අමාත්‍ය තේනුක විදානගමගේ  මහතා පැවසීය.\n\nඑදත් අදත් හෙටත් දේශපාලන ජිවිත විශ්වාස කර ආශිර්වාද කරන ජනතාව සංඛ්‍යාව කොමණ වුවද ඔවුන් සමඟ දේශපාලන කරන බව කී තේනුක විදානගමගේ  මහතා හිටපු ජනාධිපති මහින්ද රාජපක්ෂ මහතා සමඟ වසර 15 ක කාලයක් ප්‍රතිපත්තිගරුක දේශපාලනයක් කරන බව ද සඳහන් කළේය.\n\nහිටපු ජනාධිපති මහින්ද රාජපක්ෂ මහතා සමඟ 2010 වසරේ දේශපාලන ආරම්භ කළ දිනයේ සිට ජයග්‍රහණයන් සම පරාජයන් විද දරාගත් බවත් මෙරට ජනතාව ශ්‍රී ලංකා පොදුජන පෙරමුණ විජයග්‍රහණයට ඔසවා තබන විට, ජනතාව ප්‍රතික්ෂේප කරන විට එය සමසේ විඳදරාගැනීමේ ශක්තිය තිබූ බවත් හිටපු අමාත්‍යවරයා කීය.",
  "timestamp": "2024-11-11T00:00:00",
  "url": "https://www.lankadeepa.lk/latest_news/වරදන-වරපරසද-නමබනම-දශපනය-ද-සළකලලට-ගනන-න/1-661419"
}