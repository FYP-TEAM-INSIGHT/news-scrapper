{
  "id": "0d2201d7b4c00bdd4437608a7cf5cfa8",
  "source": "Lankadeepa",
  "headline": "‘‘සතුටින් ජීවත් විය හැකි රටක් නිර්මාණය කරනවා‘‘",
  "content": "මේ රටට සතුටු දැයක් නිර්මාණය කිරීමට මේ රටේ ජනතාවට සතුටින් ජීවත් වීමට හැකි වාතාවරණයක් උදා කර දීම ආදරය සෙනෙහස ලබා දීම අපේ අරමුණ යැයි සර්ව ජන බල සන්ධානයේ ජනාධිපති අපේක්ෂක දිලීත් ජයවීර මහතා මහනුවර සහශ්‍ර උයනේ අද (17) පැවති මහා ජන හමුව අමතා ප්‍රකාශ කළේය.\n\nඑහිදී වැඩි දුරටත් අදහස් දැක්වූ දීලීත් ජයවීර මහතා මෙසේද කීය.\n\nමම කවදාවත් දේශපාළනයට එන්න අදහස් කලේ නැහැ. ඒත් මට හිතුණා මගේ රටේ ජනතාව සතුටින් ආදරයෙන් සැමදා ජීවත් විය යුතුයි කියල .රටට සතුටු පවුලක් නිර්මාණය කිරීම මගේ අරමුණයි. මේ සම්ප්‍රදාය දේශපාළනය තුලින් මේ රටේ ජනතාවට යහපතක් උදාවුණේ නැහැ කියල මට හිතෙනව.හැමදාම ජනතාව අපේක්ෂා කළ දේ නොවෙයි ඉටුවුණේ දේශපාලකයන්ගේ බලාපොරොත්තු  පමණයි ඉටුවුණේ.\n\nඅපේ රටේ ජනතාවගේ පවුලක ආදායම මේ 21 දායින් පසු අපේ ආණ්ඩුවක් යටතේ වසරකට ලක්ෂයක් දක්වා වැඩිවන වැඩ පිලිවෙලක් ආරම්භ කරනවා.\n\nඅපේ පක්ෂයේ අරමුණ අපේ රටෙි තරුණ තරුණියන්ට ඈත රටකට නොගොස් මෙරටේම රැඳී රැකියාවක් කරන තත්ත්වයට ඔවුන්ගේ ජීවන මාර්ගය සලසා දීමයි. ව්‍යවසාත්වක රාජ්‍යයක් ඇතිකිරීම අපේ අරමුණයි. ඒ සඳහා ආණ්ඩුව සහායක් ලබාදෙන ක්‍රමවේදයක් ක්‍රියාත්මක කරනව.මේ රටෙි කාන්තාවට ව්‍යවසායකත්ව සංවර්ධනයක් උදාකර දීම අපේ අරමුණයි.\n\nඅපේ රටේ මොන්ටිසෝරි ගුරුතුමියට කාන්තා ගෘහ සේවිකාවට සතුටුදායක වැටුපක් ලබාගත හැකි ක්‍රමවෙිදයක් අපේ රජයක් යටතේ ඇති කරනව.මට ඕනෑ තරම් ධනය බලය තියනව මම දේශපාළනයට එන්නේ මේ රටේ දුක් විඳින ජනතාව වෙනුවෙන් . ගන්න 21 පැන්සල අතට ඡන්ද මධ්‍යස්ථානයට ගිහින් ගහන්න තරුවට කතිරය තමන්ගේ රට තමන්ගේ නූපන් දරුවා වෙනුවෙන්අ පි අපේ හදවතේ ප්‍රකාශනයයි මේ ඉදිරිපත් කරන්නේ වෙනස් කරමු මේ රට හදමු මේ රට.\n\nවෛද්‍ය ජී වීරසිංහ ,හිටපු ආණ්ඩුකාර අනුරාධා යහම්පත් නීතීඥ තුෂාරි ගංඟේ කුලරත්න යන මහත්ම මහත්මිහූ මෙහිදී කතා කළහ",
  "timestamp": "2024-09-17T00:00:00",
  "url": "https://www.lankadeepa.lk/news/සතටන-ජවත-වය-හක-රටක-නරමණය-කරනව/101-658398"
}