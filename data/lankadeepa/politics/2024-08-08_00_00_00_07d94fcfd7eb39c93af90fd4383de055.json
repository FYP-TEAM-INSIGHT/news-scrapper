{
  "id": "07d94fcfd7eb39c93af90fd4383de055",
  "source": "Lankadeepa",
  "headline": "රට වැටුණු හැම විටම ගොඩදැමීමේ රනිල්",
  "content": "ඉතිහාසයේ පවා ආර්ථිකය කඩා වැටී තිබුණ සෑම මොහොතකදීම රනිල් වික්‍රමසිංහ මහතා නොබියව ආණ්ඩු බාරගත් බව එක්සත් ජාතික නියෝජ්‍ය නායක රුවන් විජයවර්ධන මහතා පැවසීය.\n\nඔහු එලෙස රට බාරගෙන සෑම අවස්ථාවකදීම ඔහු රට ගොඩගත් බවද විජයවර්ධන මහතා කීය.\n\nඉන්න හිටින්නට පුළුවන් රටක් ගොඩනගන්නට රනිල් වික්‍රමසිංහ මහතා සමඟ එක්වන්නැයි එජාප පාක්ෂිකයින්ට  ආරාධනා කරන බවද එජාප  නියෝජ්‍ය නායකවරයා මෙහිදී පැවැසීය.\n\n“එක්ව ජයගමු” තේමාව යටතේ පවත්වන මාධ්‍ය සාකච්ඡාවට අද (08) දින සහභාගී වෙමින් නියෝජ්‍ය නායකවරයා මේ බව සඳහන් කළේය.\n\nමෙම මාධ්‍ය හමුව බම්බලපිටිය ලොරිස් මාවතේ පිහිටි රනිල් වික්‍රමසිංහ මහතාගේ ජනාධිපතිවරණ මාධ්‍ය මධ්‍යස්ථානයේදී පැවැත්වුණි.",
  "timestamp": "2024-08-08T00:00:00",
  "url": "https://www.lankadeepa.lk/politics/රට-වටණ-හම-වටම-ගඩදමම-රනල/13-656400"
}