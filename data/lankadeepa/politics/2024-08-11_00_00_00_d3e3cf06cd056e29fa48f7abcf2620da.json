{
  "id": "d3e3cf06cd056e29fa48f7abcf2620da",
  "source": "Lankadeepa",
  "headline": "මාලිමාවලට එරෙහි කටකතාවලට උත්තර 26 ලැබෙයි",
  "content": "ජාතික ජන බලවේගයේ (මාලිමාවේ) ප්‍රතිපත්ති ප්‍රකාශය මේ මස මස 26 වෙනිදා එළි දක්වන බව පක්ෂයේ නායක ජනාධිපති අපේක්ෂක පාර්ලිමේන්තු මන්ත්‍රී අනුර කුමාර දිසානායක මහතා ඇඹිලිපිටියේදී පැවසීය.\n\nබොහෝ දෙනකු අප පක්ෂයේ ප්‍රතිපත්තියයි කියමින් නොයෙක් දේවල් පවසන බව කී දිසානායක මහතා ඒ සියල්ලට පිළිතුරු ලෙස පක්ෂයේ ප්‍රතිපත්ති ප්‍රකාශය එළිදැක්වූ පසු ඔවුන් පැවසූ දේවල්වල සැබෑ තත්ත්වය දැනගත හැකි වනු ඇතැයිද පැවසීය .\n\nසියයට තුනක ඡන්ද පදනමක් තිබූ බව පවසමින් කිසි කලෙක මාලිමාවට ජයග්‍රහණය කිරීමට නොහැකි බව පැවසූ ඔවුන් දැන් ආවොත් යයි පවසමින් වෙනත් දේවල් ජන ගත කරන බවද කීය.\n\nමාලිමාව ආවොත් සමෘද්ධිය කපනවා රාජ්‍ය සේවකයන්ගේ පඩි කපනවා සහනාධාර නතර කරනවා ආදි දේ  කියමින් සාමාන්‍ය ජනතාව තුළ බියක් ඇති කිරීමට කටයුතු කරන බවද පැවසීය.\n\nඒ සියල්ලටමකිව යුත්තේ ඊට අදාළ පිළිතුර ලබන සැතැම්බර් 21 වෙනිදායෙන් පසු බලා ගත හැකි වන බවද හෙතෙම අවධාරණය කළේය\n\nඒ මහතා මෙම අදහස් පළ කලේ ඇඹිලිපිටිය නගරයේ පැවැති ගොවි රැළිය අමතමිනි.",
  "timestamp": "2024-08-11T00:00:00",
  "url": "https://www.lankadeepa.lk/politics/මලමවලට-එරහ-කටකතවලට-උතතර-26-ලබය/13-656506"
}