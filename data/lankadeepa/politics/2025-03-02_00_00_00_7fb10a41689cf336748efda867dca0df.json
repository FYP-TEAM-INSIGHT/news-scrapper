{
  "id": "7fb10a41689cf336748efda867dca0df",
  "source": "Lankadeepa",
  "headline": "‘තම පාලනය වැටුණු හැටියට වත්මන් පාලනය වට්ටවන්න කැමති නැහැ‘",
  "content": "මේ රටේ වෘත්තීය සමිති  ව්‍යාපාරික ප්‍රජාව ස්වේච්ඡා සංවිධානය තරුණ කණ්ඩායම් කියන දේවල් සඳහා රජය ඇහුන්කන් දීමෙන් කටයුතු කළ යුතු බවත් එසේ නොකිරීම නිසා තමන් නියෝජනය කළ රජය බලයෙන් පහ වූ බව නමල් රාජපක්ෂ   මන්ත්‍රීවරයා සඳහන් කළේය.\n\nඑම නිසා ජනාධිපතිවරයා අමාත්‍යවරුන් මේ රටේ ජනතාවට ඇහුම්කන්දීමකින් ක්‍රියා කළ යුතු බවත් රටක් වැටෙන්නට බලා සිට බලය ගැනීමේ තම පක්ෂයට නැති බවත් සඳහන් කරන්නට විය.\n\nදඹුල්ල  හිටපු නගරාදීපති ජාලිය  ඕපාත මහතාගේ නිවසේදී ඊයේ( 01) පස්වරුවේ පැවති ජන හමුවකදී නමල් රාජපක්ෂ  මන්ත්‍රීවරයා මේ බව සඳහන් කළේය.\n\nතුනෙන් දෙකක බලය පෙන්වා දෙමින් බලයෙන් උදම් ඇනීම නැවැත්විය යුතු බවත් පෙන්වා දුන් නමල් රාජපක්ෂ ජනතාවගේ  අවශ්‍ය  ඇහුම්කන් දීමෙන් රටේ ප්‍රශ්න අඩු කර ගැනීමට හැකි බව ත් පැවසීය.\n\nමේ දිනවලින් තෙල් පෝලිමක් හට ගෙන තිබෙන බවද එයටත් රාජපක්ෂවරුන්න්ට වගකීම   බාරගන්නැයි සඳහන් කිරීම කරාවිදැයි ඔහු ප්‍රශ්න කළේය වැටුණු රටක් පාලනය කරනවාට වඩා සංවර්ධනය වන රටක් පාලනය කිරීම තමන්ගේ කැමැත්ත බවත් ඔහු පෙන්වා දුන්නේය.\n\nමෙම ජන හමුවේදී හිටපු අමාත්‍ ජෝන්ස්ටන් ප්‍රනාන්දු මහතා කතා කරමින් සඳහන් කළේ රටේ ජනතාව මුලාවට පත් කරමින් බොරු ප්‍රකාශ කරමින් බලයට පත් වූ බවය රාජපක්ෂ භීතියක් ඇති බව කිවේය.\n\nමෙම හමුවේදී හිටපු අමාත්‍යවරයකු වන සී .බී .රත්නායක මහතා ද මහතාද වී ගොවියන් පිළිබඳව  වත්මන් පාලනය කරන අමාත්‍යවරුන් කළ ප්‍රකාශ පිළිබඳව මෙන්ම ඔවුන් සිවුරු හැර ගිය පුද්ගලයින් බව පෙන්වා දුන්නේය.",
  "timestamp": "2025-03-02T00:00:00",
  "url": "https://www.lankadeepa.lk/politics/තම-පලනය-වටණ-හටයට-වතමන-පලනය-වටටවනන-කමත-නහ/13-667651"
}