{
  "id": "0f219621138d3ab1638c01179c6cab22",
  "source": "Lankadeepa",
  "headline": "දිලිත් රජයේ වෛද්‍ය නිලධාරීන් හමුවෙයි",
  "content": "සර්වජන බලය දේශපාලන සන්ධානයේ ජනාධිපති ධූරය අපේක්‍ෂක දිලිත් ජයවීර මහතා සහ රජයේ වෛද්‍ය නිලධාරීන්ගේ සංගමයේ නිලධාරීන් අතර සාකච්ඡාවක් බොරැල්ලේ පිහිටි සර්වජන බලය මූලස්ථානයේදී අද (27) පෙරවරුවේ පැවැත්විණි.\n\nරජයේ වෛද්‍ය නිලධාරීන්ගේ සංගමයේ ලේකම් වෛද්‍ය ප්‍රභාත් සුගතපාල මහතා ඇතුළු එහි විධායක කමිටු සාමාජිකයෝ මෙම හමුවට සහභාගි වූහ.\n\nඑහිදී දිලිත් ජයවීර මහතාට දොළොස්වැදෑම් යෝජනාවලියක් ඉදිරිපත් කළ බවත් ඉදිරිපත් කළ කරුණු සම්බන්ධයෙන් ඒ මහතා අවදානය යොමු කළ බවත් වෛද්‍ය ප්‍රභාත් සුගතපාල මහතා පැවසීය.\n\nවෛද්‍යවරු රට හැර යෑම වැලැක්වීමේ පියවරක් ලෙස වෛද්‍ය ක්ෂේත්‍රයට සුවිශේෂී වැටුප් ක්‍රමයක් යෝජනා කළ බවත් ඒ පිළිබඳව ජයවීර මහතා දැඩි අවදානය යොමු කළ බවත් සුගතපාල මහතා වැඩි දුරත් සඳහන් කළේය.\n\nඑම අවස්ථාවට ජාතික නිදහස් පෙරමුණේ පාර්ලිමේන්තු මන්ත්‍රී ගාමිණී වලේගොඩ මහතා ද සහභාගි විය.",
  "timestamp": "2024-08-27T00:00:00",
  "url": "https://www.lankadeepa.lk/latest_news/දලත-රජය-වදය-නලධරන-හමවය/1-657417"
}