{
  "id": "a3ccd847707cc036c2dc34d0735388d7",
  "source": "Lankadeepa",
  "headline": "‘‘නව නායකයාට අලුත් දැක්මක් තිබිය යුතුයි‘‘",
  "content": "ඉදිරි ජනාධිපතිවරණයෙන් රටේ නායකත්වයට පත්වෙන ජනාධිපතිවරයාට රටට අවශ්‍ය අලුත් දැක්මක් ලබා දිය නොහැකි නම් ජනතාවගේ අවශ්‍යතා සපුරාලිය නොහැකි වුවහොත් ඔහුටද පසුගිය රජයේ ජනාධිපතිවරයාට සහ අගමැතිවරයාට අත් වූ ඉරණම අත්විම නොවැලැක්විය හැකිය යැයි එක්සත් ජනරජ පෙරමුණේ නායක පාර්ලිමේන්තු මන්ත්‍රී චම්පික රණවක මහතා අද (1)කොළඹදී පැවසීය.\n\nඑදා පැවැති අරගලයට ඇතැමුන් උපහාසයෙන් යම් යම් දේ කීවද රටේ ජනතාව තමන්ට තෙල් ටික විදුලිය ආහාර සෞඛ්‍ය ආදි අවශ්‍යතා සපුරාලීමට සහ විදේශ ණය ගෙවීමට නොහැකි අය බලයට පත් කිරීමට සූදානම් නැතැයිද ඔහු පැවසීය.\n\nතමාගේ නායකත්වයෙන් යුත් නව පක්ෂය මේ රටට අලුත් වැඩ වැඩපිළිවෙලක් හඳුන්වා දී ඇති බව පැවසූ රණවක මහතා ඒ පිළිබඳව ඕනෑම කෙනකු සමග විවාද කිරීමට සූදානම් බවද කීය.\n\nකොළඹ සුගතදාස  ගෘහස්ථ ක්‍රීඩාංගනයෙ අද පස්වරුවේ පැවති එම පක්ෂයේ දෙවන සමුළුව අමතමින් හෙතෙම ඒ බව කීය.",
  "timestamp": "2024-06-01T00:00:00",
  "url": "https://www.lankadeepa.lk/politics/නව-නයකයට-අලත-දකමක-තබය-යතය/13-652909"
}