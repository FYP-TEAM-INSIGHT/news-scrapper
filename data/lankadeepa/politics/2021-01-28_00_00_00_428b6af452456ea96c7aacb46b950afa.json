{
  "id": "428b6af452456ea96c7aacb46b950afa",
  "source": "Lankadeepa",
  "headline": "‘‘රජය කොතලාවල පනත ගැන විශ්ව විද්‍යාල ආචාර්යවරුන් සමග  සාකච්ඡා කළ යුතුයි‘‘",
  "content": "කොතලාවල ආරක්ෂක විශ්ව විද්‍යාල පනත් කෙටුම්පත පිළිබඳව මෙරට විශ්වවිද්‍යාල ආචාර්යවරුන් සමඟ ආණ්ඩුව වහාම සාකච්ඡා කළ යුතුව ඇතැයි විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල මහතා පවසයි.\n\nආණ්ඩුව මෙම පනත ගැන කිසිවකුත් සමඟ සාකච්ඡා නොකරන්නේ යම් හොරයක් තිබෙන නිසා බව ද ආණ්ඩුවේ අරමුණ රට පුරා පෞද්ගලික විශ්ව විද්‍යාල ජාලයක් ඇරඹීම යැයිද ලක්ෂ්මන් කිරිඇල්ල මහතා කීය.\n\nකොළඹ විපක්ෂනායක කාර්යාලයේ පැවති මාධ්‍ය හමුවේ දී ලක්ෂ්මන් කිරිඇල්ල මහතා කීවෙි මුළු රටේම අධ්‍යාපන ක්ෂෙත්‍රය මිලිටරිකරණයකට ලක් කරන්නට ආණ්ඩුව සූදානම් වන බවයි.",
  "timestamp": "2021-01-28T00:00:00",
  "url": "https://www.lankadeepa.lk/news/රජය-කතලවල-පනත-ගන-වශව-වදයල-ආචරයවරන-සමග-සකචඡ-කළ-යතය/101-595771"
}