{
  "id": "1982f0b0d07d48dba85b4d42c166fac9",
  "source": "Lankadeepa",
  "headline": "‘‘පරිසරයට හානි කරන නිසා මේ ආණ්ඩුව පිරිහෙනවා‘‘",
  "content": "පරිසරයට මෙතරම් වෛර කරන ආණ්ඩුවක් ශ්‍රී ලංකා ඉතිහාසයේ බිහිවී නැතැයි සමඟි වනිතා බලවේගයේ ජාතික සංවිධායක හිටපු පාර්ලිමේන්තු මන්ත්‍රිනී හිරුණිකා ප්‍රේමචන්ද්‍ර මහත්මිය පැවසුවාය.\n\nවර්තමාන ආණ්ඩුවේ කඩා වැටීම මේ හානිය නිසාම ආරම්භ වී ඇතැයි කී ප්‍රේමචන්ද්‍ර මහත්මිය සිංහරාජය ආරක්‍ෂා කරගැනීම වෙනුවෙන් අදහස් දැක්වීම හේතුවෙන් දේශපාලන කෙණහිලිකම්වලට ලක්ව සිටින භාග්‍යා දියණිය තනි නොකරන බව ද සඳහන් කළාය.\n\nඇයට අවශ්‍ය නීතිඥා සහාය ලබාදීමට සමඟි වනිතා ජනබලවේගය ඉදිරිපත් වන බව ද ඇය කීවාය.\n\nහිරුණිකා ප්‍රේමචන්ද්‍ර මහත්මිය මේ බව පැවසුවේ කොළඹ විපක්‍ෂ නායක කාර්යාලයේදී පැවැති මාධ්‍ය හමුවක් අමතමිනි.",
  "timestamp": "2021-03-20T00:00:00",
  "url": "https://www.lankadeepa.lk/politics/පරසරයට-හන-කරන-නස-ම-ආණඩව-පරහනව/13-587627"
}