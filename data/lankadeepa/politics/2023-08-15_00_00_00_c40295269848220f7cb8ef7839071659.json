{
  "id": "c40295269848220f7cb8ef7839071659",
  "source": "Lankadeepa",
  "headline": "‘‘රනිල් - සජිත් එකතු විය යුතුයි‘‘",
  "content": "රනිල්-සජිත් එක්ව මේ මොහොතේ  ගමනක් යා යුතු යැයි  ජනතාව යෝජනා ඉදිරිපත් කරන බව   මාතලේ දිස්ත්‍රික් පාර්ලිමේන්තු මන්ත්‍රිනී රෝහිණී කවිරත්න මහත්මිය පැවැසුවාය.\n\nමේ අවස්ථාවේ සියලු පක්ෂ නායකයන් ජාතික වැඩපිළිවෙළක් සඳහා එකතු විය යුතු මොහොතක් බව ද මන්ත්‍රීවරිය පැවැසුවාය.\n\nරටේ අනාගතය හා ජනතාව වෙනුවෙන් රනිල් - සජිත් එකට එකතු වී ගමනක් යා යුතු බවත් එය රටේ අනාගතය වෙනුවෙන් සිදුවිය යුතු ජාතික අවශ්‍යතාවයක් බව ද අවධාරණය කළේය .\n\nඑක්සත් ජාතික පක්ෂය සහ සමගි ජන බලවේගය සේම මේ අවස්ථාවේදී සියලු පක්ෂ පොදු වැඩපිළිවෙළකට එකතු වී රට ඉදිරියට ගෙන යන වැඩපිළිවෙළක් ඉදිරිපත් කිරීම වැදගත් බව ද අවධාරණය කළාය. ජාති, ආගම් හා පක්ෂ වශයෙන් බෙදී නොසිට වසර 25 ක් සඳහා හෝ රට ඉදිරියට ගෙන යාමේ ජාතික සැලසුමක් රටට අවශ්‍ය කරන්නේ යැයි ද ඇය කීවාය.",
  "timestamp": "2023-08-15T00:00:00",
  "url": "https://www.lankadeepa.lk/politics/රනල-සජත-එකත-වය-යතය/13-638224"
}