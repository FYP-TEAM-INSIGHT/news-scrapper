{
  "id": "264c4e3664020a7ecde6f88ce291bc40",
  "source": "Lankadeepa",
  "headline": "‘භාණ්ඩාගාරයට  එන්න කලින් සල්ලි පිල්ලි ගහනවා ‘",
  "content": "රුපියල් කෝටි එක්ලක්ෂ දහදාහක් මුදලක් භාණ්ඩාගාරයට ලැබිය යුතුව ඇතැයි ජාතික ජන බලවේගයේ නායක  ජනාධිපති අපේක්ෂක  පාර්ලිමේන්තු මන්ත්‍රී අනුර කුමාර දිසානායක මහතා ගල්ගමුවේදී පැවසීය.\n\nභාණ්ඩාගාරයට මුදල් ලැබීමට පෙර පිල්ලි ගසන  බව සඳහන් කළ දිසානායක මහතා ඒ අනුව සීනි වලින් පමණක් කෝටි 1100ක මුදලක් සොරකම් කර ඇතැයි කීය.\n\nරජයට බදු නොගොවා ඇති පිරිස අතර  ව්‍යාපාරිකපාර්ලිමේන්තු මන්ත්‍රීවරු රජයේ අනුග්‍රහය ලබන ඉහළ පෙළේ ව්‍යාපාරිකයින් සිටින බවද ඔහු පැවසීය .\n\nමේ රට විනාශ වීමට හේතු අතර  හොරකම දූෂණය වංචාව සහ නාස්තිය  විශේෂම කරුණු යැයිද හෙතෙම සඳහන් කළේය.\n\nමේ තත්ත්වය මගහැර රට මෙන්ම ජනතාවද පොහොසත් කරන ආණ්ඩුවක් සඳහා අවශ්‍ය සියලු සැලසුම් ජාතික ජන බලවේගය මේ වන විට සකස් කර ඇතැයි ද දිසානායක මහතා කීයඔහු මෙම අදහස් පළ කළේ ගල්ගමුව නගරයේ පැවැති ජනාධිපතිවරණ ප්‍රචාරක රැළියක් අමතමිනි..",
  "timestamp": "2024-08-21T00:00:00",
  "url": "https://www.lankadeepa.lk/politics/භණඩගරයට-එනන-කලන-සලල-පලල-ගහනව/13-657132"
}