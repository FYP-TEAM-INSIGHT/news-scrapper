{
  "source": "News First",
  "headline": "ඩොනල්ඩ් ට්‍රම්ප්ගේ නායකත්වය යටතේ කටයුතු කිරීමට සූදානම්.. - යුක්‍රේන ජනපති",
  "content": "COLOMBO (News 1st) - ඩොනල්ඩ් ට්‍රම්ප්ගේ ශක්තිමත් නායකත්වය යටතේ කටයුතු කිරීමට සූදානම් බව යුක්‍රේන ජනපති වොලොඩමියර් සෙලෙන්ස්කි පවසයි.ඔහු සඳහන් කළේ, කල්පවත්නා සාමයක් ළඟා කර ගැනීමට තමා සූදානම් බවයි.පසුගිය සිකුරාදා ධවල මන්දිරයේදී තමන් සහ අමෙරිකානු ජනාධිපතිවරයා අතර ඇති වූ තත්ත්වය කණගාටුදායක බව ද ඔහු පැවසීය.වාග් ප්‍රහාර හමුවේ අවලංගු කෙරුණු ඛනිජ ලවන සම්බන්ධ ගිවිසුමට අත්සන් තැබීමට තමන් කැමති බව ද යුක්‍රේන ජනාධිපතිවරයා අවධාරණය කර තිබේ.සමාජ මාධ්‍ය ඔස්සේ සටහනක් තබමින් ඔහු වැඩිදුරටත් සඳහන් කළේ, යුද්ධය අවසන් කිරීමේ පළමු අදියර ලෙස සිරකරුවන් හුවමාරුවක් සහ ගුවන් සහ මුහුදු ප්‍රහාර නැවත්වීම සිදු කළ හැකි බවයි.අමෙරිකාව, යුක්‍රේනයට ලබාදෙන යුධ ආධාර වහාම ක්‍රියාත්මක වන පරිදි තාවකාලිකව අත්හිටුවීමට ඊයේ තීරණය කළේ ය.එවැනි පසුබිමක, යුක්‍රේන ජනාධිපතිවරයා, යුක්‍රේනයේ ස්වෛරීත්වය සහ ස්වාධීනත්වය පවත්වා ගෙන යාමට අමෙරිකාව ලබාදෙන සහයෝගය අගයමින් අදාළ ප්‍රකාශය නිකුත් කර ඇත.",
  "timestamp": "2025-03-05 8:56",
  "url": "https://sinhala.newsfirst.lk/2025/03/05/%e0%b6%a9%e0%b7%9c%e0%b6%b1%e0%b6%bd%e0%b7%8a%e0%b6%a9%e0%b7%8a-%e0%b6%a7%e0%b7%8a%e2%80%8d%e0%b6%bb%e0%b6%b8%e0%b7%8a%e0%b6%b4%e0%b7%8a%e0%b6%9c%e0%b7%9a-%e0%b6%b1",
  "category": "foreign",
  "category_id": 84,
  "saved_at": "2025-06-24T22:51:21.524503"
}