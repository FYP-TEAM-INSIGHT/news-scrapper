{
  "source": "News First",
  "headline": "සැලසුම් කළ පරිදි ප්‍රහාරය සාර්ථකයි - ඊශ්‍රායලය",
  "content": "COLOMBO (News1st) - සැලසුම් කළ සියලු ඉරාන ඉලක්ක වෙත ගුවන් ප්‍රහාර එල්ල කර අවසන් බව ඊශ්‍රායලය පවසයි.ඊශ්‍රායලය පවසන්නේ පසුගිය වසරේ ඉරානය තමන් වෙත එල්ල කළ මිසයිල නිෂ්පාදනය සඳහා යොදාගත් මධ්‍යස්ථානවලට එම ගුවන් ප්‍රහාර එල්ල කළ බවයිබුද්ධි තොරතුරු මත ඉරානයට ගුවන් ප්‍රහාර එල්ල කළ බව සඳහන් වේ.ඉරාන ගුවන් ආරක්ෂන පද්ධතියද ඊශ්‍රායල ගුවන් ප්‍රහාරවල ඉලක්කයක් වී ඇතැයි BBC පුවත් සේවය පවසයි.ඉරාන ගුවන් ආරක්ෂක හමුදාව නිවේදනයක් නිකුත් කරමින් සඳහන් කළේ, ටෙහෙරාන්, කුසෙස්තාන් සහ ඉලාම් පළාත්වල කඳවුරුවලට ප්‍රහාර එල්ල වූ බවයිඊශ්‍රායල ප්‍රහාරවලට සාර්ථකව මුහුණ දුන් නමුත් ඇතැම් ස්ථානවල සීමිත හානි පමණක් වාර්තා වන බව ඉරාන ගුවන් ආරක්ෂක හමුදාව පවසයි.සියලු ඉරාන ඉලක්ක වෙත ගුවන් ප්‍රහාර එල්ල කර අවසන් බව ඊශ්‍රායලය ප්‍රකාශ කර ඇත.",
  "timestamp": "2024-10-26 3:46",
  "url": "https://sinhala.newsfirst.lk/2024/10/26/%e0%b7%83%e0%b7%90%e0%b6%bd%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b6%bb%e0%b7%92%e0%b6%af%e0%b7%92-%e0%b6%b4%e0%b7%8a%e2%80%8d",
  "category": "foreign",
  "category_id": 84,
  "saved_at": "2025-06-24T22:51:25.869684"
}