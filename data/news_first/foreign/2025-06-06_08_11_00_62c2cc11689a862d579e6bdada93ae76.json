{
  "id": "62c2cc11689a862d579e6bdada93ae76",
  "source": "News First",
  "headline": "අමෙරිකා ජනපති ට්‍රම්ප් චීනයේ සංචාරයකට සැරසෙයි...",
  "content": "COLOMBO (News1st) - අමෙරිකානු ජනපති ඩොනල්ඩ් ට්‍රම්ප් චීනයේ සංචාරයකට සූදානම් වේ.ඒ චීන ජනපති ෂී.ජින් පින්ගේ ආරාධනයකට අනුවයි.ෂී.ජින්.පින් සමග පැවති දුරකථන සංවාදයකින් අනතුරුව ට්‍රම්ප් ඒ බව ප්‍රකාශ කළේ ය.දෙරට අතර තීරුබදු ගැටලුව හමුවේ පසුගිය පෙබරවාරි මාසයේදී නායකයින් දෙදෙනා සාකච්ඡා කිරීමෙන් පසු දුරකථන සංවාදයක් සිදුවූ පළමු අවස්ථාව මෙයයි.චීන රාජ්‍ය මාධ්‍ය වාර්තා කළේ, ධවල මන්දිරයේ ඉල්ලීමකට අනුව අදාළ දුරකථන ඇමතුම සිදු වූ බවයි.පැය එකහමාරක පමණ කාලයක් සංවාදය පැවති අතර එහිදී ප්‍රධාන වශයෙන් වෙළඳාම කෙරෙහි අවධානය යොමු කර තිබේ.ට්‍රම්ප් පැවසුවේ තමන් ද ෂී ජින් පින්ට අමෙරිකාවට පැමිණෙන ලෙස ආරාධනා කළ බවයි.අමෙරිකාව හා චීනය අතර වෙළෙඳ ගැටුම් පවතින පසුබිමක මෙම සාකච්චා සිදුවීමත් විශේෂත්වයකි.",
  "timestamp": "2025-06-06 8:11",
  "url": "https://sinhala.newsfirst.lk/2025/06/06/%e0%b6%85%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f-%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b6%a7%e0%b7%8a%e2%80%8d%e0%b6%bb%e0%b6%b8%e0%b7%8a"
}