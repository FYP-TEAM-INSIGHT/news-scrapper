{
  "source": "News First",
  "headline": "ෆෙන්ගල් සුළි කුණාටුව හේතුවෙන් ඉන්දියාවේ ගුවන් ගමන් හා දුම්රිය සේවාවලට බාධා..",
  "content": "COLOMBO (News 1st) - ෆෙන්ගල් සුළි කුණාටුව ඉන්දියාවේ තමිල්නාඩු වෙරළ තීරයට ඇතුලු වීම හේතුවෙන් ගුවන් ගමන් හා දුම්රිය සේවාවලට බාධා එල්ල වී තිබේ.විදෙස් මාධ්‍ය වාර්තා කළේ, චෙන්නායි හි ගුවන් තොටුපොළේ කොටසක් ජලයෙන් යට වීම හේතුවෙන් ගුවන් ගමන් වාර කිහිපයක් අවලංගු කර ඇති බවයි.අධික වැසි තත්ත්වය හමුවේ චෙන්නායිහි දුම්රිය ගමනාගමනයට ද බලපෑම් එල්ල වී ඇත.ගංවතුර තත්ත්වය හේතුවෙන් ටෙලර් යන්ත්‍රයකින් මුදල් ගැනීමට උත්සාහ කළ පුද්ගලයෙකු විදුලි සැර වැදී මියගොස් තිබේ.තමිල්නාඩු, ආන්ද්‍ර ප්‍රදේශ් සහ පුදුචෙරි ප්‍රාන්තවල ප්‍රදේශ කිහිපයකට ඉන්දීය කාලගුණ විද්‍යා දෙපාර්තමේන්තුව විසින් තද වැසි පිළිබඳ රතු අනතුරු ඇඟවීම් නිකුත් කර ඇත.විදෙස් මාධ්‍ය වාර්තා කළේ, මෙම තත්ත්වය හමුවේ පුදුචේරි සහ තමිල්නාඩුවේ ප්‍රදේශවල සියලුම පාසල් සහ අධ්‍යාපන ආයතන වසා දමා ඇති බවයි.තිරුවරුර් සහ නාගපට්ටිනම් දිස්ත්‍රික්කවල සහන මධ්‍යස්ථානෙවල පවුල් 164කට අයත් පුද්ගලයන් 471 දෙනෙකු රඳවා සිටී.එරට කාලගුණ විද්‍යා දෙපාර්තමේන්තුව ධීවර ප්‍රජාවට අනතුරු අඟවනවන්නේ ධීවර කටයුතු සිදු කිරීමෙන් වළකින ලෙසයි.",
  "timestamp": "2024-12-01 7:46",
  "url": "https://sinhala.newsfirst.lk/2024/12/01/%e0%b7%86%e0%b7%99%e0%b6%b1%e0%b7%8a%e0%b6%9c%e0%b6%bd%e0%b7%8a-%e0%b7%83%e0%b7%94%e0%b7%85%e0%b7%92-%e0%b6%9a%e0%b7%94%e0%b6%ab%e0%b7%8f%e0%b6%a7%e0%b7%94%e0%b7%80",
  "category": "foreign",
  "category_id": 84,
  "saved_at": "2025-06-24T22:51:24.203931"
}