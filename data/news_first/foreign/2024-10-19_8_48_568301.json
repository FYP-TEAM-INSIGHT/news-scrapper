{
  "source": "News First",
  "headline": "ඝාතනයට ලක්වූ හමාස් නායකයාගේ සොහොයුරා සොයා ඊශ්‍රායල හමුදා මෙහෙයුම් තවදුරටත්...",
  "content": "COLOMBO (News1st) - ඝාතනයට ලක්වූ හමාස් නායක යහ්යා සින්වාර්ගේ බාල සොහොයුරා වන මුහම්මද් සින්වාර් සොයා ඊශ්‍රායල හමුදා තවදුරටත් මෙහෙයුම් ආරම්භ කර තිබේ.විදෙස් මාධ්‍ය වාර්තා කෙළේ ඊශ්‍රායල හමුදා, හමාස් සංවිධානයේ අතිරේක ජ්‍යෙෂ්ඨ සාමාජිකයින් ද ඝාතනය කිරීමට උත්සාහ කරන බවයි.පසුගිය වසරේ ඔක්තෝබර් මාසයේදී ඊශ්‍රායලයට එල්ල වූ ප්‍රහාරයේ සැලසුම්කරුවෙකු ලෙස මුහම්මද් සින්වාර් සිටි බව සැක කෙරේ.මේ වන විටත් ගාසා තීරයේ රඳවා සිටින ඊශ්‍රායල ප්‍රාණ ඇපකරුවන් සංඛ්‍යාව 100කට ආසන්නයි.කෙසේ වෙතත් ගාසා තීරයේ හමාස් සංවිධානයේ නියෝජ්‍ය ප්‍රධානී ඛලීල් අල්-හයියා පැවසුවේ ඊශ්‍රායල හමුදා ගාසා තීරයේ ආක්‍රමණ නතර කර භූමියෙන් ඉවත් වන තුරු ප්‍රාණ ඇපකරුවන් නිදහස් නොකරන බවයි.",
  "timestamp": "2024-10-19 8:48",
  "url": "https://sinhala.newsfirst.lk/2024/10/19/%e0%b6%9d%e0%b7%8f%e0%b6%ad%e0%b6%b1%e0%b6%ba%e0%b6%a7-%e0%b6%bd%e0%b6%9a%e0%b7%8a%e0%b7%80%e0%b7%96-%e0%b7%84%e0%b6%b8%e0%b7%8f%e0%b7%83%e0%b7%8a-%e0%b6%b1",
  "category": "foreign",
  "category_id": 84,
  "saved_at": "2025-06-24T22:51:25.892052"
}