{
  "id": "94678ac197fbabc5f79e3eec06af84ef",
  "source": "News First",
  "headline": "චීනයට තවත් 50%ක තීරුබදු පනවන බවට අමෙරිකා ජනපතිගෙන් අනතුරු ඇගවීම්...",
  "content": "COLOMBO ( News 1st ) - චීනයට තවත් 50%ක තීරු බද්දක් පනවන බවට අමෙරිකානු ජනපති ඩොනෙල්ඩ් ට්‍රම්ප් අනතුරු අගවා ති‍බේ.ඒ, චීනය අමෙරිකාවට පැනවූ සියයට 34ක තීරු බදු ඉවත් කර ගන්නැයි බල කරමින්.චීනය එලෙස අමෙරිකාවට තීරු බදු පැනවූයේ අවස්ථා දෙකකදී අමෙරිකාව විසින් චීනයට පැනවූ සියයට 20ක සහ සියයට 54ක තීරුබදුවලට ප්‍රතිචාර දක්වමිනි.අමෙරිකාව පසුගියදා ලොකයේ රටවල් රැසක් ඉලක්ක කර ගනිමින් පැනවූ තීරුබදු හේතුවෙන් ගෝලීය වෙලඳපොල අඛණ්ඩව තුන්වන දිනටත් කඩා වැටුණු පසුබිමක ට්‍රම්ප් ජනාධිපතිවරයා නව අනතුරු ඇඟවීම සිදුකර තිබේ.ඔහු තවදුරටත් සඳහන් කළේ, අමෙරිකාව පැනවූ තීරුබදුවලට එරෙහිව ප්‍රති තීරුබදු පනවන රටවල් සම්බන්ධයෙන් දැඩි පියවර ගන්නා බවයි.",
  "timestamp": "2025-04-08 8:23",
  "url": "https://sinhala.newsfirst.lk/2025/04/08/%e0%b6%a0%e0%b7%93%e0%b6%b1%e0%b6%ba%e0%b6%a7-%e0%b6%ad%e0%b7%80%e0%b6%ad%e0%b7%8a-50-%e0%b6%9a-%e0%b6%ad%e0%b7%93%e0%b6%bb%e0%b7%94"
}