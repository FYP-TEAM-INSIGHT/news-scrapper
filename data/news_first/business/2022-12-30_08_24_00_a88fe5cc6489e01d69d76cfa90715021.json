{
  "id": "a88fe5cc6489e01d69d76cfa90715021",
  "source": "News First",
  "headline": "මහජන බැංකුවත් නිකුත් කර ඇති ණය සඳහා පොලී අනුපාත ඉහළදමයි",
  "content": "COLOMBO ( News 1st ) - දැනට නිකුත් කර ඇති ණය සඳහා 15.5% දක්වා පොලී අනුපාත ඉහළ දැමීමට මහජන බැංකුව තීරණය කර තිබේ. ඒ, වෙළදපොළ පොලී අනුපාත ඉහළ යාමට සාපේක්ෂවයි. මහජන බැංකුවේ ජ්&zwj;යෙෂ්ඨ නිලධාරියෙකු පැවසුවේ, වෙළදපොළේ පවතින තත්ත්වය යහපත් වීමෙන් පසු පාරිභෝගිකයින්ට අවශ්&zwj;ය සහන ලබා දීමට පියවර ගන්නා බවයි. ජාතික ඉතිරිකිරීමේ බැංකුව පසුගිය 20 වැනිදා සිට ක්&zwj;රියාත්මක වන පරිදි ඔවුන් මේ වන විට නිකුත් කර ඇති ණය සඳහා වන පොලී අනුපාත 15% ක උපරිමයක් දක්වා ඉහළ දැමීමට පියවර ගෙන තිබූ අතර එහිදි විශේෂත්වය වූයේ, ස්ථාවර පොලී අනුපාත යටතේ නිකුත් කර තිබු ණය පහසුකම්වල පවා පොලීය ඉහළ දමා තිබීමයි. පසුව නිවේදනයක් නිකුත් කරමින් ජාතික ඉතිරිකිරීමේ බැංකුව ප්&zwj;රකාශ කළේ, අදාළ පොලී අනුපාත ඉහළ දැමීම ශ්&zwj;රී ලංකා මහ බැංකුව හෝ වෙනත් කිසිදු ආයතනයක උපදෙස් මත සිදු කළ දෙයක් නොවන බවත්, එය බැංකුවේ ව්&zwj;යාපාරික තීරණයක් බවයි. වෙළඳපොල පොලී අනුපාත අනුව අවස්ථානුකූලව ණය පොලී වෙනස් කිරීම සාමාන්&zwj;ය බැංකු ක්&zwj;රියාවලියක් බව ජාතික ඉතිරිකිරීමේ බැංකුව සිය ලිපියෙන් අවධාරණය කර තිබිණ. අදාළ නිවේදනයේ සඳහන්ව තිබුණේ, ඉදිරියේදී වෙළදපොලේ පොලී අනුපාත﻿ පහළ ගියහොත්, තම පොලී අනුපාත පහළ දැමීමට තීරණය කරන බවයි. මේ අතර මුදල් රාජ්&zwj;ය අමාත්&zwj;ය ශෙහාන් සේමසිංහ මහතා අද (30) සියලු බැංකු වෙත උපදෙස් දී ඇත්තේ, වාණිජ බැංකුවලින් ලබා ගෙන ඇති ණය යළි ගෙවීමේදී අපහසුතාවට පත්ව ඇති ණය ගැතියන්ට සහන සලසන ලෙසයි. අමාත්&zwj;යවරයා පැවසුවේ, බැංකු , ණය පොලී අනුපාත ඉහළ දැමීම හේතුවෙන් ඇතැම් ණය ගැතියන් පීඩාවට පත් ඇති බවයි.",
  "timestamp": "2022-12-30 8:24",
  "url": "https://sinhala.newsfirst.lk/2022/12/30/%e0%b6%b8%e0%b7%84%e0%b6%a2%e0%b6%b1-%e0%b6%b6%e0%b7%90%e0%b6%82%e0%b6%9a%e0%b7%94%e0%b7%80%e0%b6%ad%e0%b7%8a-%e0%b6%b1%e0%b7%92%e0%b6%9a%e0%b7%94%e0%b6%ad%e0%b7%8a"
}