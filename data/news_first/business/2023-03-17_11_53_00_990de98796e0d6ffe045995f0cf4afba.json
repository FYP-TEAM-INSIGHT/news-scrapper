{
  "id": "990de98796e0d6ffe045995f0cf4afba",
  "source": "News First",
  "headline": "Microsoft ආයතනය අලුත් පිම්මක් පනී",
  "content": "COLOMBO (News 1st) &ndash; Microsoft ආයතනය පළමුවරට සිය පරිශීලකයින් වෙනුවෙන් කෘත්&zwj;රිම බුද්ධි තාක්ෂණයෙන් බලගැන්වෙන නව මෙවලමක් හඳුන්වා දී තිබේ. මයික්&zwj;රොසොෆ්ට් ආයතනය පවසන්නේ, Microsoft 365 Copilot නම් මෙම නව මෙවලම Word, Excel, PowerPoint, Outlook සහ Teams වැනි බහුලව භාවිත කරන මයික්&zwj;රොසොෆ්ට් යෙදුම් හා ක්&zwj;රියාත්මක වනු ඇති බවයි. මෙහිදී වර්තමානයේ භාවිත වන කෘත්&zwj;රිම බුද්ධි තාක්ෂණයෙන් (AI) ක්&zwj;රියාත්මක ChatGPT මෙන්ම ක්&zwj;රියාත්මක බහු භාෂා මාදිලියකින් සහය සැලසේ. Microsoft 365 Copilot හඳුන්වාදීම දෙයාකාරයකින් සිදු කර ඇති අතර පළමුව, එය Word, Excel, PowerPoint, Outlook සහ Teams වැනි දෛනිකව භාවිත කරන යෙදුම් තුළට යොදා ඇත. දෙවනුව, විශාල භාෂා ප්&zwj;රමාණයක් ආවරණය කරමින් Microsoft 365 යෙදුම හරහා ක්&zwj;රියා කරන Business Chat නමින් නව අත්දැකීමක් ලබා දෙන බව මයික්&zwj;රොසොෆ්ට් ආයතනය පවසයි. තව ද මයික්&zwj;රොසොෆ්ට් ආයතන පවසන්නේ, නව හඳුන්වා දීම යටතේ සිය පරිශීලකයින්ට මයික්&zwj;රොසෆේට් යෙදුම් හරහා මීට පෙර සිදුකර ගැනීමට නොහැකි වූ බොහෝ කාර්යයන් සිදුකර ගත හැකි බවයි. Business Chat මගින් රැස්වීම්, ඊමේල් සහ chat threads යාවත්කාලීන කිරීම් පවා සිදු කිරීමේ අවස්ථාව හිමිවනු ඇති. Copilot ක්&zwj;රියා කරන්නේ කෙසේද? Word භාවිත කරන පරිශිලකයින්ට Copilot මෙවලම භාවිත කරමින් ක්&zwj;රෘත්&zwj;රිම බුද්ධියේ ද සහාය ලබමින් පහසුවෙන් ලිවීමට, සංස්කරණය කිරීමට සහ සාරාංශ කිරීම් සිදු කළ හැකි වනු ඇත. තව ද Copilot භාවිත කරමින් PowerPoint ඔස්සේ, හරහා භාෂා විධානයක් මගින් සැලසුම් කළ ඉදිරිපත් කිරීමක් (presentation) පහසුවෙන් සකසා ගත හැකි වනු ඇත. තව ද මේ හරහා සාරාංශකරණ, ඊ-මේල් ලිවීමට උදව් වීම ද සිදු කරයි. මයික්&zwj;රොසොෆ්ට් ආයතනය පවසන්නේ, Microsoft 365 යෙදුම විශාල භාෂා ප්&zwj;රමාණයක් සමග ඒකාබද්ධ කරමින් නිර්මාණශීලීත්වය, ඵලදායිතාව වැඩි කිරීම සඳහා තවදුරටත් පරීක්ෂණ කරමින් පවතින බවයි.",
  "timestamp": "2023-03-17 11:53",
  "url": "https://sinhala.newsfirst.lk/2023/03/17/microsoft-%e0%b6%86%e0%b6%ba%e0%b6%ad%e0%b6%b1%e0%b6%ba-%e0%b6%85%e0%b6%bd%e0%b7%94%e0%b6%ad"
}