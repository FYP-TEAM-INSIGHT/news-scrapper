{
  "id": "a12335f4b98ee42778f713d26db14c3e",
  "source": "News First",
  "headline": "ශ්‍රී ලංකාවෙන් බැහැරට විදේශ විනිමය ප්‍රේෂණය කිරීම් මත පනවා තිබූ සීමාකිරීම් / අත්හිටුවීම් ලිහිල් කෙරේ",
  "content": "COLOMBO (News 1st) &ndash; මෙරට විදේශ විනිමය සංචිත මට්ටම් ආරක්ෂා කර ගැනීමේ අරමුණින් පනවා තිබූ ඇතැම් සීමා කිරීම් ලිහිල් කිරීමට තීරණය කර ඇතැයි, ශ්&zwj;රී ලංකා මහ බැංකුව නිවේදනය කළේ ය. ඒ අනුව 2020 වසරේ අප්&zwj;රේල් මාසයේ සිට අත්හිටුවා හෝ සීමා කර තිබූ විදේශ විනිමය ප්&zwj;රේෂණ ලිහිල් වනු ඇති. මෙම නව නියමයන් ජූනි 28 වැනිදා සිට ඉදිරි මාස හයක කාලයක් සඳහා වලංගු බව මහ බැංකුව නිකුත් කළ නිවේදනයේ සඳහන් ය. ඒ අනුව සංක්&zwj;රමණික දීමනාවක් සඳහා පළමු වරට හිමිකම් කීමේදී පනවා තිබූ අමෙරිකානු ඩොලර් 30,000ක උපරිම සීමාව, අමෙරිකානු ඩොලර් 50,000ක් දක්වා ඉහළ නංවා තිබේ. සංක්&zwj;රමණික දීමනාවක් සඳහා පළමු වරට හිමිකම් පෑමෙන් පසුව සිදුකරන හිමිකම් පෑම් සඳහා පනවා තිබූ අමෙරිකානු ඩොලර් 10,000 ක උපරිම සීමාව අමෙරිකානු ඩොලර් 20,000ක් දක්වාත් ඉහළ නැංවිය. සංක්&zwj;රමණිකයින්ගේ වර්තන හෝ සමුච්චිත වර්තන ආදායම් ප්&zwj;රේෂණය කිරීමේදී පනවා තිබූ අමෙරිකානු ඩොලර් 30,000ක උපරිම සීමාව ඉවත් කර තිබේ. මේ ඇතුළු තවත් සීමාවන් කිහිපයක් ලිහිල් කිරීමට මහ බැංකුව පියවර ගෙන තිබේ.",
  "timestamp": "2023-07-24 8:25",
  "url": "https://sinhala.newsfirst.lk/2023/07/24/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80%e0%b7%99%e0%b6%b1%e0%b7%8a-%e0%b6%b6%e0%b7%90%e0%b7%84%e0%b7%90%e0%b6%bb"
}