{
  "id": "858744c41218f3fcbe9ee3dc3e0c58a1",
  "source": "News First",
  "headline": "අමෙරිකානු ඩොලරයට සාපේක්ෂව රුපියලේ අගය ශක්තිමත් වෙයි",
  "content": "COLOMBO ( News 1st ) - පසුගිය 16 වැනිදා සිට අණ්ඩව අමෙරිකානු ඩොලරයට සාපේක්ෂව රුපියලේ අගය ශක්තිමත් වෙමින් තිබේ. ශ්&zwj;රී ලංකා මහ බැංකුව අද (22) ප්&zwj;රකාශයට පත් කළ විනිමය අනුපාතයන්ට අනුව අමෙරිකානු ඩොලරයක විකිණුම් මිල දැක්වුණේ, රුපියල් 330 යි ශත 16 ක් ලෙසයි. එහි ගැණුම් මිල රුපියල් 312 යි ශත 31 ක් විය . පෙබරවාරි මාසය නිමාවන විට අමෙරිකානු ඩොලර් එකක් රුපියල් 361 ක සීමාවේ පැවති අතර ඩොලරයේ මිල පහළ යාමට සාපේක්ෂව මෙරට රත්&zwj;රං මිල ගණන් ද පහළ ගොස් තිබේ. ඒ අනුව අද (22) පෙරවරුවේ කොළඹ, හෙට්ටිවීදිය රන් වෙළෙඳපොළෙහි කැරට් 22 රන් පවුමක මිල රු. 151,800 ක් දක්වා පහළ ගියේ ය. ඊයේ (22) එම රන්පවුමක මිල දැක්වු&zwj;ණේ, රු. 162,000 ක් ලෙසයි. ඊයේ (21) දිනයේ දී රු. 175,000ක් ලෙස පැවති කැරට් 24 රන් පවුමක මිල අද (22) වන විට රු. 165,000 ක් දක්වා පහත වැටී තිබුණි.",
  "timestamp": "2023-03-22 7:20",
  "url": "https://sinhala.newsfirst.lk/2023/03/22/%e0%b6%85%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f%e0%b6%b1%e0%b7%94-%e0%b6%a9%e0%b7%9c%e0%b6%bd%e0%b6%bb%e0%b6%ba%e0%b6%a7-%e0%b7%83%e0%b7%8f%e0%b6%b4"
}