{
  "source": "News First",
  "headline": "බාස්මතී හැර සෙසු සහල් ආනයනය අත්හිටුවමින් අතිවිශේෂ ගැසට් නිවේදනයක්",
  "content": "COLOMBO ( News 1 st ) - බාස්මතී සහල් හැර සෙසු සහල් ආනයනය අත්හිටුවමින් අතිවිශේෂ ගැසට් නිවේදනයක් නිකුත් කර තිබේ. ආනයන අපනයන පාලක දෙපාර්තමේන්තුව ප්&zwj;රකාශ කළේ, පසුගිය 9 වනදා සිට ක්&zwj;රියාත්මක වන පරිදි මෙම අත්හිටුවීම සිදුකර ඇති බවයි. පසුගිය 09 වැනිදා වනවිට වරයාට ගොඩ බා ඇති සහල් තොග සඳහා මෙම තීරණය බලනොපාන බවද එම දෙපාර්තමේන්තුව ප්&zwj;රකාශ කර තිබේ. මීට අමතරව, ගැසට් නිවේදනය නිකුත් කිරීමට පෙර නැව්ගත කරන ලද සහල් තොග මෙරටට ගෙන ඒමට සති දෙකක සහන කාලයක් ද ප්&zwj;රකාශයට පත් කර තිබෙන අතර ආනයන අපනයන පාලක දෙපාර්තමේන්තුව සඳහන් කළේ, ඒ සඳහා බලපත්&zwj;රයක් ලබා ගැනීම අනිවාර්ය බවයි. ගැසට් නිවේදනයට පෙර ණයවර ලිපි නිකුත් කළ සහ අත්තිකාරම් ගෙවු සහල් තොග වෙනුවෙන් ද, බලපත්&zwj;රයක් යටතේ සහල් ගෙන ඒමට සහන සලසා තිබේ.",
  "timestamp": "2022-12-14 3:48",
  "url": "https://sinhala.newsfirst.lk/2022/12/14/%e0%b6%b6%e0%b7%8f%e0%b7%83%e0%b7%8a%e0%b6%b8%e0%b6%ad%e0%b7%93-%e0%b7%84%e0%b7%90%e0%b6%bb-%e0%b7%83%e0%b7%99%e0%b7%83%e0%b7%94-%e0%b7%83%e0%b7%84%e0%b6%bd",
  "category": "business",
  "category_id": 85,
  "saved_at": "2025-06-24T22:51:27.126566"
}