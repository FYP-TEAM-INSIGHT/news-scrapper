{
  "id": "e32230b9f0bc14f8509dc1e2d57e495d",
  "source": "News First",
  "headline": "මූල්‍ය අපරාධ නඩු විභාග කිරීම සඳහා විශේෂ අධිකරණයක් ස්ථාපිත කළයුතුයි - ශ්‍රී ලංකා මහ බැංකුව",
  "content": "COLOMBO (News 1st) - මූල්&zwj;ය අපරාධ නඩු විභාග කිරීම සඳහා විශේෂ අධිකරණයක් ස්ථාපිත කළයුතු බව, ශ්&zwj;රී ලංකා මහ බැංකුවේ මූල්&zwj;ය බුද්ධි ඒකකය පෙන්වා දෙයි. ඒ, 2021/22 වර්ෂය සඳහා වන මුදල් විශුද්ධිකරණය සහ ත්&zwj;රස්තවාදයට මුදල් සැපයීමේ ජාතික අවදානම ඇගයීමේ සංක්ෂිප්ත වාර්තාව එළිදක්වමිනි. එම වාර්තාවේ සඳහන් වන්නේ, අවිධිමත් ලෙස මුදල් ප්&zwj;රේෂණ කිරීම නොහොත් හවාලා හෝ උන්ඩියල් ක්&zwj;රමවේදය මෙරට ඉහළම අවධානමක් සහිත මුදල් විශුද්ධිකරණ ක්&zwj;රමවේදය බවට පත්ව ඇති බවයි. නිශ්චල දේපළ නියෝජිතයින්, බැංකු අංශය සහ මූල්&zwj;ය සමාගම්, දෙවනුව ඉහළ අවධානමක් සහිත මුදල් විශුද්ධිකරණ ක්&zwj;රමවේද අනුගමනය කරන බව අදාළ වාර්තාවේ සඳහන් වේ. නීතිවිරෝධී ලෙස මූල්&zwj;ය වත්කම් උපයා, ඒවා ඉපැයූ ආකාරය අනාවරණය නොකර එම මුදල් භාවිතා කිරීම මුදල් විශුද්ධිකරණයේ සරල අර්ථයයි. ඒ අනුව මුදල් විශුද්ධිකරණය වැළැක්වීමට අදාළ නව නීති හඳුන්වාදීම සඳහා නිර්දේශ ශ්&zwj;රී ලංකා මහ බැංකුව සිය නවතම වාර්තාවෙන් ඉදිරිපත් කර ඇත.",
  "timestamp": "2023-09-24 7:30",
  "url": "https://sinhala.newsfirst.lk/2023/09/24/%e0%b6%b8%e0%b7%96%e0%b6%bd%e0%b7%8a%e2%80%8d%e0%b6%ba-%e0%b6%85%e0%b6%b4%e0%b6%bb%e0%b7%8f%e0%b6%b0-%e0%b6%b1%e0%b6%a9%e0%b7%94-%e0%b7%80%e0%b7%92%e0%b6%b7"
}