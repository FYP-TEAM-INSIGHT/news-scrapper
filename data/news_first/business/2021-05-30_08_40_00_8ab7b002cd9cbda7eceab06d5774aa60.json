{
  "id": "8ab7b002cd9cbda7eceab06d5774aa60",
  "source": "News First",
  "headline": "අද සහ හෙට සියලුම ආර්ථික මධ්‍යස්ථාන තොග වෙළෙදාම සඳහා විවෘත කෙරේ..",
  "content": "COLOMBO (News 1st) - අද(30) සහ හෙට(31) දින දෙකෙහි දිවයිනේ සියලුම ආර්ථික මධ්‍යස්ථාන තොග වෙළෙදාම සඳහා විවෘත කරන බව වෙළෙඳ අමාත්‍ය බන්දුල ගුණවර්ධන මහතා පවසයි. අමාත්‍යවරයා සඳහන් කළේ, බලපත්‍ර හෝ අවසර ලත් ජංගම රථ හිමියන්ට භාණ්ඩ කුඩා තොග වශයෙන් මිලදි ගෙන ගෙයින් ගෙට ගොස් අලෙවි කිරීමට හැකි බවය. එම වෙළෙඳුන් සඳහා ප්‍රාදේශීය ලේකම් කාර්යාල මගින් අවසර පත් ලබා දී තිබේ. අමාත්‍යවරයා සඳහන් කළේ, සතොස වෙළෙඳසැල් හෙට දිනයේ සිට විවෘත කළ ද සිල්ලර වෙළෙඳාාම සිදු නොකරන බවය. ප්‍රාදේශිය ලේකම්වරයාට හෝ රාජ්‍ය ආයතනවලට අවශ්‍ය නම් පැමිණි භාණ්ඩ මිලදි ගැනීම සඳහා එම වෙළෙඳසැල් විවෘතව තැබෙන බව අමාත්‍යවරයා ප්‍රකාශ කළේ ය.",
  "timestamp": "2021-05-30 8:40",
  "url": "https://sinhala.newsfirst.lk/2021/05/30/%e0%b6%85%e0%b6%af-%e0%b7%83%e0%b7%84-%e0%b7%84%e0%b7%99%e0%b6%a7-%e0%b7%83%e0%b7%92%e0%b6%ba%e0%b6%bd%e0%b7%94%e0%b6%b8-%e0%b6%86%e0%b6%bb%e0%b7%8a%e0%b6%ae%e0%b7%92%e0%b6%9a-%e0%b6%b8%e0%b6%b0"
}