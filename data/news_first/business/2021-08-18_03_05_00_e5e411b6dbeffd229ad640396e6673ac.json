{
  "id": "e5e411b6dbeffd229ad640396e6673ac",
  "source": "News First",
  "headline": "'රුපියල අවප්‍රමාණය' කරන්නැයි බලපත්‍රලාභී බැංකුවලින් මහ බැංකුව ඉල්ලීමක් කරලා ද?",
  "content": "COLOMBO (News 1st) - බලපත්‍රලාභී බැංකුවලින් 'රුපියල අවප්‍රමාණය' කරන ලෙස ඉල්ලා නොමැති බව ශ්‍රී ලංකා මහ බැංකුව නිවේදනයක් නිකුත් කරමින් පවසයි. බලපත්‍රලාභි බැංකුවලට වහාම බලපැවැත්වෙන පරිදි ශ්‍රී ලංකා රුපියල අවප්‍රමාණය කරන ලෙස නිල වශයෙන් දැනුම් දී ඇති ආකාරයේ පණිවුඩ හුවමාරු වන බවට ශ්‍රී ලංකා මහ බැංකුව නිරීක්ෂණය කර තිබෙන බව ද කියා සිටියේය. කෙසේ වෙතත් එවැන්නක් සඳහා කිසිදු පදනමක් නොමැති බවත් විනිමය අනුපාතය තීරණය කිරීමේදී මහ බැංකුව සිය ස්ථාවරයේ හෝ මෙහෙයුම් විධිවිධානයන්හි කිසිදු වෙනසක් සිදු කර නොමැති බවත් ශ්‍රී ලංකා මහ බැංකුව මහජනතාවට දැනුම් දෙයි.",
  "timestamp": "2021-08-18 3:05",
  "url": "https://sinhala.newsfirst.lk/2021/08/18/%e0%b6%bb%e0%b7%94%e0%b6%b4%e0%b7%92%e0%b6%ba%e0%b6%bd-%e0%b6%85%e0%b7%80%e0%b6%b4%e0%b7%8a%e2%80%8d%e0%b6%bb%e0%b6%b8%e0%b7%8f%e0%b6%ab%e0%b6%ba-%e0%b6%9a%e0%b6%bb%e0%b6%b1%e0%b7%8a%e0%b6%b1"
}