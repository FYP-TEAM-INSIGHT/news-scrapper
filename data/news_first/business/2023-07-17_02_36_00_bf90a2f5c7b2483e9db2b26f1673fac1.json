{
  "id": "bf90a2f5c7b2483e9db2b26f1673fac1",
  "source": "News First",
  "headline": "වසරේ මුල් මාස 6 තුළ රජයේ බදු ආදායම 92 % කින් ඉහළට....",
  "content": "COLOMBO (News 1st) - වසරේ මුල් මාස හය තුළ රජයේ බදු ආදායම 92% කින් ඉහළ ගොස් ඇතැයි දේශීය ආදායම් දෙපාර්තමේන්තුව පවසා තිබේ. පසුගිය වසරේ මුල් මාස 6 තුළ රුපියල් බිලියන 361.8 ක් වූ රජයේ බදු ආදායම, මේ වසරේ එම කාලසීමාව තුළ රුපියල් බිලියන 696.9 ක් දක්වා ඉහළ ගොස් තිබේ. මෙම වසරේ මුල් මාස 6 තුළ වැඩිම බදු ආදායම උපයා ඇත්තේ, සමාගම් සහ සමාගම් නොවන ආයතන හරහා ය . එම මුදල රුපියල් බිලියන 243.8 ක් ලෙස සඳහන් වේ. එකතු කළ අගය මත, බද්ද ලෙස රුපියල් බිලියන 230.6 ක මුදලක් අය කරගෙන තිබේ. මේ වසරේ මුල් මාස 6 තුළ ඔට්ටු හා සූදු බදු ලෙස අය කරගෙන ඇති මුදල රුපියල් බිලියන 2.5 ක් වේ.",
  "timestamp": "2023-07-17 2:36",
  "url": "https://sinhala.newsfirst.lk/2023/07/17/%e0%b7%80%e0%b7%83%e0%b6%bb%e0%b7%9a-%e0%b6%b8%e0%b7%94%e0%b6%bd%e0%b7%8a-%e0%b6%b8%e0%b7%8f%e0%b7%83-6-%e0%b6%ad%e0%b7%94%e0%b7%85"
}