{
  "source": "News First",
  "headline": "ඉදිරි සති 2 තුළ වාහන අමතර කොටස් සහ රූපලාවන්‍ය උපකරණ ඇතුළු භාණ්ඩ වර්ග කිහිපයක ආනයන සීමා ඉවතට",
  "content": "COLOMBO (News 1st) - ඉදිරි සති දෙක තුළ රථ වාහන අමතර කොටස් සහ රූපලාවන්&zwj;ය උපකරණ ඇතුළු භාණ්ඩ කිහිපයක ආනයන සීමා ඉවත් කරන බව මුදල් රාජ්&zwj;ය අමාත්&zwj;ය රංජිත් සියඹලාපිටිය මහතා පවසයි. රාජ්&zwj;ය අමාත්&zwj;යවරයා සඳහන් කළේ, අදාළ ක්ෂේත්&zwj;රයන්හි රැකියාවල නිරත පුද්ගලයින්ගෙන් දිගින් දිගටම ලද අභියාචනා සැලකිල්ලට ගෙන මහ බැංකුවේ ආර්ථික පර්යේෂණ දෙපාර්තමේන්තුවේ නිර්දේශ මත මෙම සීමා ඉවත් කරන බවය. අද (21) පෙරවරුවේ කටුනායක ජාත්&zwj;යන්තර ගුවන්තොටුපොළේ ශ්&zwj;රී ලංකා රේගුවට අයත් අංගනවල නිරීක්ෂණ චාරිකාවකට එක් වෙමින් රාජ්&zwj;ය අමාත්&zwj;ය රංජිත් සියඹලාපිටිය මහතා මේ බව කියා සිටියේ ය. පවතින විනිමය අර්බුදය හේතුවෙන් භාණ්ඩ 1,465 කට ආනයන සීමා පනවමින් පසුගිය අගෝස්තු 23 වැනි දා අතිවිශේෂ ගැසට් නිවේදනයක් නිකුත් කෙරිණි. පසුව ඉදිරිපත් වූ අභියාචනා සැලකිල්ලට ගෙන එම ලැයිස්තුවෙන් ඉවත් කෙරුණු භාණ්ඩ සංඛ්&zwj;යාව 708 කි.",
  "timestamp": "2022-10-21 5:44",
  "url": "https://sinhala.newsfirst.lk/2022/10/21/%e0%b6%89%e0%b6%af%e0%b7%92%e0%b6%bb%e0%b7%92-%e0%b7%83%e0%b6%ad%e0%b7%92-2-%e0%b6%ad%e0%b7%94%e0%b7%85-%e0%b7%80%e0%b7%8f%e0%b7%84%e0%b6%b1",
  "category": "business",
  "category_id": 85,
  "saved_at": "2025-06-24T22:51:27.143293"
}