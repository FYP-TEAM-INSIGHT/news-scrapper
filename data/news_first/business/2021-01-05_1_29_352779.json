{
  "source": "News First",
  "headline": "වී මිලදී ගන්නා සහතික මිල ගණන් මෙන්න",
  "content": "COLOMBO (News 1st) : 2020/ 2021 මහ කන්නයේ සහතික මිලක් යටතේ වී මිලදී ගැනීමට කැබිනට් අනුමැතිය හිමිවී තිබේ. ඒ අනුව ප්‍රමිතිගත නාඩු තෙතමනය 14% ක් සහිත වී , කිලෝග්‍රෑමයක් රුපියල් 50 ට මිලදී ගැනීමට නියමිතයි. තෙතමනය 14% ත් 22 දක්වා වී කිලෝග්‍රෑමයක් රුපියල් 44 බැගින් මිලදී ගැනීමට කැබිනට් අනුමැතිය හිමිවී තිබේ. ප්‍රමිතිගත සම්බා වී , තෙතමනය 14 % ක් සහිත වී කිලෝග්‍රැමයක් රුපියල් 52 බැගින් සහ තෙතමනය 14 %ත් 22% ත් සහිත වී කිලෝග්‍රෑමයක් රුපියල් 46 මිලදී ගනු ඇති. පොහොර සහනාධාරය ලබන සුළු හා මහා වාරිමාර්ගවල ගොවීන්ගෙන් වගා කරන බිම් ප්‍රමාණය අනුව වී මිලදී ගැනීමට නියමිතයි. ඒ අනුව හෙක්ටයාර 1 ත් 1.5 ත් අතර වගා කරන ගොවින්ගෙන් වී කිලෝග්‍රැම් 1000 බැගින් මිලදී ගැනීමට කැබිනට් අනුමැතිය හිමිවී තිබේ. හෙක්ටයාර 1.5 ට වැඩි සහ 2 දක්වා වී වගා කරන ගොවීන්ගෙන් කිලෝග්‍රැම් 1, 500 බැගින් මිලදී ගැනීමට නියමිතයි.",
  "timestamp": "2021-01-05 1:29",
  "url": "https://sinhala.newsfirst.lk/2021/01/05/%e0%b7%80%e0%b7%93-%e0%b6%b8%e0%b7%92%e0%b6%bd%e0%b6%af%e0%b7%93-%e0%b6%9c%e0%b6%b1%e0%b7%8a%e0%b6%b1%e0%b7%8f-%e0%b7%83%e0%b7%84%e0%b6%ad%e0%b7%92%e0%b6%9a-%e0%b6%b8%e0%b7%92%e0%b6%bd-%e0%b6%9c",
  "category": "business",
  "category_id": 85,
  "saved_at": "2025-06-24T22:51:30.356413"
}