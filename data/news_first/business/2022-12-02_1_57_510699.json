{
  "source": "News First",
  "headline": "ෆිච් රේටින්ග්ස් මෙරට දිගුකාලින දේශීය මුදල් ශ්‍රේණිගත කිරීම පහත දමයි..",
  "content": "COLOMBO ( News 1 st ) - ෆිච් රේටින්ග්ස් ආයතනය ශ්&zwj;රී ලංකාවේ දිගුකාලීන දේශීය ණය නිකුතුවට අදාළ ශ්&zwj;රේණිගත කිරීම් තවදුරටත් පහළ හෙළා තිබේ. ඒ අනුව අදාළ ශ්&zwj;රේණිගත කිරීම CCC සිට CC දක්වා පහත දැමුණි. ෆිච් රේටින්ග්ස් ආයතනය 2022 ජූලි 14 දින සිට ශ්&zwj;රී ලංකාවේ දිගුකාලීන දේශීය ණයවලට අදාළ නිර්ණායක සම්බන්ධයෙන් නිරීක්ෂණ මට්ටමේ පවත්වා ගත්තත් දැන් ඉන් ශ්&zwj;රී ලංකාව ඉවත් කොට ඇත. ෆිච් රේටින්ග්ස් ආයතනය සිය නවතම ශ්&zwj;රේණිගත කිරීම මගින් පෙන්වා දී ඇත්තේ අදාළ ණය ශ්&zwj;රේණිය පහළ හෙළන බවයි. පවතින ඉහළ පොලී අනුපාත හා දැඩි දේශීය මූල්&zwj;යන කොන්දේසි හේතුවෙන් දේශීය දිගුකාලීන ණය පැහැරහැරීමේ අවදානමක් ඇති බව ද ෆිච් ආයතනය පෙන්වා දී ඇත. දිගු කාලීන දේශීය ණය සඳහා පිළිගත නොහැකි ඉහළ පොලී ගෙවීමට සිදුවීම පිළිබඳව ද ඔවුන් සිය අවධානය යොමුකර තිබේ.",
  "timestamp": "2022-12-02 1:57",
  "url": "https://sinhala.newsfirst.lk/2022/12/02/%e0%b7%86%e0%b7%92%e0%b6%a0%e0%b7%8a-%e0%b6%bb%e0%b7%9a%e0%b6%a7%e0%b7%92%e0%b6%b1%e0%b7%8a%e0%b6%9c%e0%b7%8a%e0%b7%83%e0%b7%8a-%e0%b6%b8%e0%b7%99%e0%b6%bb%e0%b6%a7",
  "category": "business",
  "category_id": 85,
  "saved_at": "2025-06-24T22:51:27.131567"
}