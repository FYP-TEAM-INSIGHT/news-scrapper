{
  "source": "News First",
  "headline": "විදෙස් සංචාරකයින්ට ඩොලර් ගෙවා ජාතික වනෝද්‍යාන නැරඹීමට අවස්ථාව",
  "content": "COLOMBO ( News 1st ) - විදේශීය සංචාරකයින්ට ජාතික වනෝද්&zwj;යාන නැරඹීමේදී ඩොලර් ගෙවා ප්&zwj;රවේශ පත්&zwj;ර මිලදී ගැනීමේ පහසුකම් සලසා තිබේ. ඒ මෙරට ආර්ථිකයට ඩොලර් උපයා දීමේ අරමුණින් වන අතර වනජීවි හා වනසම්පත් සංරක්ෂණ අමාත්&zwj;යාංශය පවසන්නේ පළමු අදියර මේ මාසයේ සිට යාල ජාතික වනෝද්&zwj;යානයෙන් ආරම්භ කරන බව ය. මීට සමගාමීව දෙස් විදෙස් සංචාරකයින්ට යාල වනෝද්&zwj;යානයේ පහසුකම් සංවර්ධනය ද ආරම්භ කර ඇති බව අමාත්&zwj;යාංශය පැවසී ය. ඒ අනුව නව බංගලා දෙකක් සංචාරකයින් සඳහා විවෘත කිරීමට නියමිතයි. දහවල් කාලයේදී වනෝද්&zwj;යානය වසා තැබෙන පැය දෙකක කාලයේ සංචාරකයින්ට විවේක ගැනීම සඳහා ගිමන්හලක් ඉදිකිරීමේ කටයුතු ද කඩිනමින් අවසන් කරන බව අමාත්&zwj;යංශය නිකුත් කළ නිවේදනයක සඳහන් ය.",
  "timestamp": "2023-01-04 3:59",
  "url": "https://sinhala.newsfirst.lk/2023/01/04/%e0%b7%80%e0%b7%92%e0%b6%af%e0%b7%99%e0%b7%83%e0%b7%8a-%e0%b7%83%e0%b6%82%e0%b6%a0%e0%b7%8f%e0%b6%bb%e0%b6%9a%e0%b6%ba%e0%b7%92%e0%b6%b1%e0%b7%8a%e0%b6%a7-%e0%b6%a9",
  "category": "business",
  "category_id": 85,
  "saved_at": "2025-06-24T22:51:27.117039"
}