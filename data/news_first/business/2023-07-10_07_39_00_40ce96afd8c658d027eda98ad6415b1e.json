{
  "id": "40ce96afd8c658d027eda98ad6415b1e",
  "source": "News First",
  "headline": "බැංකු පොලී ක්‍රමයෙන් අඩුවන ලකුණු",
  "content": "COLOMBO (News 1st) &ndash; ශ්&zwj;රී ලංකා මහ බැංකුව සිය ප්&zwj;රතිපත්ති පොලි අනුපාත පහළ දැමීමට සාපේක්ෂව වාණිජ බැංකු සිය ඉතුරුම් පොලි අනුපාත කැපී පෙනෙන ලෙස පහළ දමා තිබේ. අද වාණිජ බැංකු රැසක සාමාන්&zwj;ය ඉතුරුම් සඳහා ගෙවන පොලී අනුපාතික 2.5% ත් 3.5% ත් අතර පරාසයකට පැමිණ තිබිණ. ශ්&zwj;රී ලංකා මහ බැංකුවට අනුව පසුගිය අප්&zwj;රේල් මාසය වනවිට සාමාන්&zwj;ය ඉතුරුම් සඳහා වන පොලී අනුපාතික 12% දක්වා ඉහළ ගොස් තිබිණ. අද වන විට ස්ථාවර තැන්පතු සඳහා ගෙවන පොලී අනුපාතික ද 9% ත් 12% ත් අතර පරාසයකට අඩුකර තිබේ. මෙය අප්&zwj;රේල් මාසයේදී සියයට 30% ක උපරිමයක් දක්වා ලබාදී තිබිණ. මේ අතර වාණිජ බැංකු රැසක ණය පොලී අනුපාත තවමත් පවතින්නේ 20% කට වඩා ඉහළ අගයකයි. වාණිජ බැංකු රැසක අද ණය පොලී අනුපාත 20% ත් 28% ත් අතර පැවතිණ. පසුගිය අවස්ථා දෙකකදී ශ්&zwj;රී ලංකා මහ බැංකුව වෙළඳපොළ පොලී අනුපාත තීරණය කරන සිය ප්&zwj;රතිපත්ති පොලි අනුපාත පහත දැමීය. එහිදි 16% ක පැවති නිත්&zwj;ය ණය පහසුකම් අනුපාතය 12% දක්වා අඩු කළ අතර නිත්&zwj;ය තැන්පතු අනුපාතිකය පහළ දැමුණේ, 15 %සිට 11 %දක්වායි.",
  "timestamp": "2023-07-10 7:39",
  "url": "https://sinhala.newsfirst.lk/2023/07/10/%e0%b6%b6%e0%b7%90%e0%b6%82%e0%b6%9a%e0%b7%94-%e0%b6%b4%e0%b7%9c%e0%b6%bd%e0%b7%93-%e0%b6%9a%e0%b7%8a%e2%80%8d%e0%b6%bb%e0%b6%b8%e0%b6%ba%e0%b7%99%e0%b6%b1%e0%b7%8a"
}