{
  "id": "05409948742e03a306446de9722d6928",
  "source": "News First",
  "headline": "උත්සව සමයට ඇති තරම් අත්‍යවශ්‍ය ආහාර තොග රටේ තියෙනවා - වෙළෙඳ අමාත්‍යාංශය",
  "content": "COLOMBO (News 1st) - උත්සව සමය වෙනුවෙන් අවශ්&zwj;ය අත්&zwj;යවශ්&zwj;ය ආහාර ද්&zwj;රව්&zwj;ය තොග රට තුළ ප්&zwj;රමාණවත් පරිදි පවතින බව වෙළෙඳ අමාත්&zwj;යාංශය පවසයි. අමාත්&zwj;යාංශ ලේකම් එම්. බී. අතපත්තු මහතා පැවසුවේ, ආනයනකරුවන් සමග තොග සංචිත සම්බන්ධයෙන් නිරන්තර අධීක්ෂණයෙන් කටයුතු මෙහෙයවන බවයි. තොග සඟවා ගැනීම් සහ අධික මිල ගණන් අයකිරීම් ඇතුළු පාරිභෝගික පීඩා අවම කිරීම සඳහා පාරිභෝගික අධිකාරිය සහ කිරුම් මිනුම් දෙපාර්තමේන්තු වැටලීම් ඒකක දිවයින පුරා වැටලීම් සඳහා යොදවා ඇතැයි ද ඔහු පැවසීය. ලේකම්වරයා පැවසුවේ, රටට අවශ්&zwj;ය ආහාර ද්&zwj;රව්&zwj;ය ඇතුළු අත්&zwj;යවශ්&zwj;ය භාණ්ඩ තොග මෙරටට ආනයනයට අවශ්&zwj;ය මුදල් නිකුත් කරන්නැයි සියලු බැංකු වෙත දැනුම් දී ඇති බවයි. මේ අතර දියර බිත්තර ආනයනයට අවසර දුන් බව වෙළෙඳ අමාත්&zwj;යාංශය පැවසීය. අමාත්&zwj;යාංශ ලේකම් එම්. බී. අතපත්තු මහතා සඳහන් කළේ, ඊට අවශ්&zwj;ය බදු සහන ද ලබා දී ඇති බවයි. බේකරි හිමියන්ගේ සංගමයේ සාමාජිකයින් කිහිපදෙනෙකු හරහා එම දියර බිත්තර ආනයනයට පියවර ගෙන ඇති අතර එම දියර බිත්තර බේකරි නිෂ්පාදන සඳහා යොදා ගැනෙන බව ලේකම්වරයා පැවසීය. දියර බිත්තර ඉන්දියාවෙන් ආනයනයට නියමිතයි. මේ අතර තවත් බිත්තර මිලියන 5 කට ආසන්න තොගයක් මෙරටට ආනයනය කරන බව වෙළෙඳ අමාත්&zwj;යාංශය පවසයි. වෙළෙඳ අමාත්&zwj;ය නලීන් ප්&zwj;රනාන්දු මහතා සඳහන් කළේ, එම බිත්තර ද ඉන්දියාවෙන් ආනයනය කරන බවයි. මීට පෙර ද බිත්තර තොගයක් ඉන්දියාවෙන් ගෙන එනු ලැබීය. එම බිත්තර තොග බේකරි නිෂ්පාදනවලට භාවිත කිරීමට යොදා ගන්නා බව අමාත්&zwj;යවරයා සඳහන් කළේ ය.",
  "timestamp": "2023-04-06 6:45",
  "url": "https://sinhala.newsfirst.lk/2023/04/06/%e0%b6%8b%e0%b6%ad%e0%b7%8a%e0%b7%83%e0%b7%80-%e0%b7%83%e0%b6%b8%e0%b6%ba%e0%b6%a7-%e0%b6%87%e0%b6%ad%e0%b7%92-%e0%b6%ad%e0%b6%bb%e0%b6%b8%e0%b7%8a"
}