{
  "id": "4e7c180499b0ba76152c989d014fa5a4",
  "source": "News First",
  "headline": "ප්‍රතිපත්ති පොලී අනුපාත පහළ හෙලීමට ශ්‍රී ලංකා මහ බැංකුව තීරණයක්",
  "content": "COLOMBO (News 1st) - බැංකු පොලී අනුපාත තීරණය කරන සිය ප්&zwj;රතිපත්ති පොලී අනුපාත පහළ හෙළීමට ශ්&zwj;රී ලංකා මහ බැංකුව තීරණය කර තිබේ. ඒ අනුව නිත්&zwj;ය තැන්පතු පහසුකම් අනුපාතිකය සහ නිත්&zwj;ය ණය පහසුකම් අනුපාතිකය පහළ දමා ඇත්තේ, පදනම් ඒකක 250 කින් හෙවත් 2.5% කිනි. ශ්&zwj;රී ලංකා මහ බැංකුව ජුනි මාසය සඳහා සිය මූල්&zwj;ය ප්&zwj;රතිපත්ති ස්ථාවරය ප්&zwj;රකාශයට පත් කරමින් අද (01) උදෑසන මේ බව නිවේදනය කළේ ය. උද්ධමනය ශීඝ්&zwj;ර ලෙස ඉහළ යෑම පාලනය කිරීමේ පියවරක් ලෙස ශ්&zwj;රී ලංකා මහ බැංකුව සිය ප්&zwj;රතිපත්ති පොලී අනුපාතික ඉහළ අගයක පවත්වා ගනු ලැබීය. අද කළ සංශෝධනයන් අනුව, බැංකුවලට ණය සැපයීමේදී මහ බැංකුව අය කළ නිත්&zwj;ය ණය පහසුකම් අනුපාතිකය 16.5% සිට 14% ක් දක්වා පහළ දැමුවේ ය. මහ බැංකුව වාණිජ බැංකුවල ඉතුරුම් වෙනුවෙන් ගෙවන පොලී අනුපාතිකය වන නිත්&zwj;ය තැන්පතු අනුපාතිකය පහළ දමා ඇත්තේ, 15.5% සිට 13% දක්වායි. මේ අනුව ඉදිරියේදී වෙළෙඳපොළ පොලී අනුපාතික ද ඊට සමගාමීව පහළ යනු ඇති. මහ බැංකුව මෙම තීරණය ගෙන ඇත්තේ, උද්ධමනය අපේක්ෂා කළ මට්ටමටත් වඩා පහළ යෑම සැලකිල්ලට ගනිමිනි.",
  "timestamp": "2023-06-01 9:39",
  "url": "https://sinhala.newsfirst.lk/2023/06/01/%e0%b6%b4%e0%b7%8a%e2%80%8d%e0%b6%bb%e0%b6%ad%e0%b7%92%e0%b6%b4%e0%b6%ad%e0%b7%8a%e0%b6%ad%e0%b7%92-%e0%b6%b4%e0%b7%9c%e0%b6%bd%e0%b7%93-%e0%b6%85%e0%b6%b1%e0%b7%94"
}