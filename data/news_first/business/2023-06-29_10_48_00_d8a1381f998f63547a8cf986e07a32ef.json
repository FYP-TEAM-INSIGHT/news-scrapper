{
  "id": "d8a1381f998f63547a8cf986e07a32ef",
  "source": "News First",
  "headline": "ණය ප්‍රතිව්‍යුහගතකරණයේදී බැංකුවලට කිසිදු බලපෑමක් නැහැ - මහ බැංකු අධිපති",
  "content": "COLOMBO (News 1st) &ndash; ණය ප්&zwj;රතිව්&zwj;යුහගතකරණයේදී සිදුවන ක්&zwj;රියාදාමය පිළිබඳව පැහැදිලි කිරීමට අද ජනාධිපති මාධ්&zwj;ය ඒකකයේදී විශේෂ මාධ්&zwj;ය හමුවක් පැවැත්විය. ඒ, මහ බැංකු අධිපති ආචාර්ය නන්දලාල් වීරසිංහ, මුදල් අමාත්&zwj;යංශ ලේකම් මහින්ද සිරිවර්ධන යන මහත්වරුන්ගේ ප්&zwj;රධානත්වයෙනි. එහිදී මහ බැංකු අධිපති ආචාර්ය නන්දලාල් වීරසිංහ මහතා පෙන්වා දුන්නේ මෙරට බැංකු පද්ධතියට බලපෑමක් නොවන ලෙස, ප්&zwj;රතිව්&zwj;යුහගතකරණ වැඩපිළිවෙළ සැලසුම් කර ඇති බවයි. මේ යටතේ ශ්&zwj;රී ලංකා මහ බැංකුව නිකුත් කර ඇති බැඳුම්කර හා ETF / EPF ඇතුළු අරමුදල් මිලදී ගෙන ඇති බැඳුම්කර ප්&zwj;රතිව්&zwj;යුහගකරණයට ලක් කරන බව, මහ බැංකු අධිපතිවරයා ප්&zwj;රකාශ කෙළ් ය. මේ යටතේ මෙතෙක් නිකුත් කර ඇති සියලුම බැඳුම්කර නව පොලී අනුපාතිකයන් යටතේ යළි නිකුත් කිරීමට සැලසුම් කර තිබේ. අලුතින් නිකුත් කෙරෙන බැඳුම්කරවලට 2025 දක්වා 12% ක පොලී අනුපාතිකයක් ගෙවන අතර, ඉන් පසුව 9% ක පොලි අනුපාතිකයක් ලබාදෙන බව ද, මහ බැංකු අධිපතිවරයා පැහැදිලි කළේ ය. මෙම ණය ප්&zwj;රතිව්&zwj;යුහගතකරණ වැඩපිළිවෙළ තුළින් ETF / EPF අරමුදල්වල සාමාජිකයෙකුට මුදල් ලබාගැනීමට ගැටලුවක් ඇති නොවන බව ද, මහ බැංකු අධිපතිවරයා ප්&zwj;රකාශ කළේ ය.",
  "timestamp": "2023-06-29 10:48",
  "url": "https://sinhala.newsfirst.lk/2023/06/29/%e0%b6%ab%e0%b6%ba-%e0%b6%b4%e0%b7%8a%e2%80%8d%e0%b6%bb%e0%b6%ad%e0%b7%92%e0%b7%80%e0%b7%8a%e2%80%8d%e0%b6%ba%e0%b7%94%e0%b7%84%e0%b6%9c%e0%b6%ad%e0%b6%9a%e0%b6%bb%e0%b6%ab"
}