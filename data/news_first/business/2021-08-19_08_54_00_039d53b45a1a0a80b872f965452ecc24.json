{
  "id": "039d53b45a1a0a80b872f965452ecc24",
  "source": "News First",
  "headline": "බැංකු පොලී අනුපාත ඉහළ දැමීමට මහ බැංකුවෙන් පියවර..",
  "content": "COLOMBO (News 1st) – වෙළෙඳපොළේ පොලී අනුපාත තීරණය කරන සිය ප්‍රතිපත්ති පොලි අනුපාත ඉහළ දැමීමට ශ්‍රී ලංකා මහ බැංකුව පියවර ගෙන තිබේ. මෙතෙක් මහ බැංකුව වාණිජ බැංකු තමන් වෙත කරන තැම්පතු සඳහා ගෙවනු ලැබු පොලිය හෙවත් නිත්‍ය තැන්පතු පහසුකම් අනුපාතය සියයට 4.5 සිට සියයට 5 දක්වා ඉහළ දමා තිබේ. මේ අතර මහ බැංකුව වාණිජ බැංකු වෙත කරන ණය පහසුකම් සැපයීමේදී අය කරන නිත්‍ය ණය පහසුකම් අනුපාතය සියයට 5.5 සිට සියයට 6 දක්වාත් ඉහළ දැමූ බව මහ බැංකුව නිවේදනය කළේය. මෙම පොලී අනුපාතිකයන්ට අනුව ගලපා බැංකු විසින් ණය ලබා දිය යුතු පොලි අනුපාතිකය සියයට 09ක් ලෙස ද මහ බැංකුව ප්‍රකාශයට පත්කර තිබේ. මේ අතර වාණිජ බැංකු සිය අනිවාර්යෙන් මහ බැංකුවේ තැම්පත් කළ යුතු ව්‍යවස්ථාපිත සංචිත අනුපාතය සියයට 2 සිට සියට 4 දක්වා ද ඉහළ නැන්වීමට පියවර ගැනිණි. පසුගිය කාලයේ ප්‍රතිපත්ති පොලි අනුපාතක හා වාණිජ බැංකුවවල සංචිත අනුපාත ඉතිහසයේ අඩුම මට්ටම දක්වා මහ බැංකුව අඩුකර තිබුනේ ආර්ථිකයට වැඩි වශයෙන් මුදල් ගලාගෙන ගොස් ඒ තුළින් වර්ධනයක් ලබාගැනීමේ අපෙක්ෂාවෙනි. නමුත් එම ප්‍රතිප්තිය බඩු මිල වැඩි වීමේ වේගය හේවත් උද්ධමනයට හේතුවක් වීමේ ප්‍රතිඵලයක් ලෙස අදාල ලිහිල් මූල්‍ය ප්‍රතිපත්තිය දැඩි කිරීමට පියවර ගත් බව මහ බැංකුව මෙම පිළිබඳව පැහැදිලි කරමින් නිතුත් කළ නිවේදනයේ දැක්වේ. මහ බැංකුව නිකුත් කළ නිවේදනය..",
  "timestamp": "2021-08-19 8:54",
  "url": "https://sinhala.newsfirst.lk/2021/08/19/%e0%b6%b6%e0%b7%90%e0%b6%82%e0%b6%9a%e0%b7%94-%e0%b6%b4%e0%b7%9c%e0%b6%bd%e0%b7%93-%e0%b6%85%e0%b6%b1%e0%b7%94%e0%b6%b4%e0%b7%8f%e0%b6%ad-%e0%b6%89%e0%b7%84%e0%b7%85-%e0%b6%af%e0%b7%90%e0%b6%b8"
}