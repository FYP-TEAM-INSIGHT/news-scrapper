{
  "id": "0b7aa9c1862341bf9d1efb062cfe14e2",
  "source": "News First",
  "headline": "වසරේ අවසන් කාර්තුවේදී මෙරට ආර්ථික වර්ධනය ධන අගයක්ගත හැකියි - මුදල් රාජ්‍ය ඇමති",
  "content": "COLOMBO (News 1st) - වසරේ අවසන් කාර්තුවේදී මෙරට ආර්ථික වර්ධනය ධන අගයක් ගනු ඇති බවට මුදල් රාජ්&zwj;ය අමාත්&zwj;ය රංජිත් සියඹලාපිටිය මහතා පවසයි. අමාත්&zwj;යවරයා පෙන්වා දෙන්නේ, ජාත්&zwj;යන්තර මූල්&zwj;ය ආයතන විවිධ පුරෝකතනයන් සිදු කළ ද පසුගිය වසරේ ද එම පුරෝතකනයන් ඉක්මවා මෙරට ආර්ථිකය මෙහෙයවීමට හැකි වූ බවයි. ලෝක බැංකු පුරෝකතනයන්ට අනුව මේ වසරේ මෙරට ආර්ථික වර්ධන වේගය සෘණ 4.2 ක අගයක් ගන්නා බවට පුරෝකතනය කෙරෙනු ඇත. එහෙත් ජාත්&zwj;යන්තර මූල්&zwj;ය අරමුදලේ පුරෝකතනය කරන්නේ, මෙරට ආර්ථික වර්ධන වේගය මේ වසර තුළ සෘණ 3.0 ක් වනු ඇති බවටයි. කෙසේ වෙතත් මහ බැංකු පුරෝකතනයන්ට අනුව මෙරට ආර්ථික වර්ධන වේගය සෘණ 2 - 3 අතර අගයක් ගනු ඇති බවට පැවසෙනු ඇත. මුදල් රාජ්&zwj;ය අමාත්&zwj;ය රංජිත් සියඹලාපිටිය මහතා පෙන්වා දෙන්නේ, සියලු දෙනා ජාතික නිෂ්පාදිතයට එකතු කරන තම තමන්ගේ ප්&zwj;රමාණය වැඩි කර ගැනීමට අධිෂ්ඨානයෙන් කටයුතු කළ යුතු බවයි. එසේ කළහොත් මෙම වසරේ අවසන් කාර්තුව වනවිට මෙරට ආර්ථික වර්ධන වේගය ධන අගයක් ගනු ඇති බව අමාත්&zwj;යවරයා පෙන්වා දෙයි. මුදල් රාජ්&zwj;ය අමාත්&zwj;ය රංජිත් සියඹලාපිටිය මහතා මේ බව පවසා ඇත්තේ, ඊයේ (12) පස්වරුවේ දෙහිඕවිට ප්&zwj;රදේශයේදී පැවති වැඩසටහනකට එක්වෙමිනි.",
  "timestamp": "2023-06-13 6:19",
  "url": "https://sinhala.newsfirst.lk/2023/06/13/%e0%b7%80%e0%b7%83%e0%b6%bb%e0%b7%9a-%e0%b6%85%e0%b7%80%e0%b7%83%e0%b6%b1%e0%b7%8a-%e0%b6%9a%e0%b7%8f%e0%b6%bb%e0%b7%8a%e0%b6%ad%e0%b7%94%e0%b7%80%e0%b7%9a%e0%b6%af"
}