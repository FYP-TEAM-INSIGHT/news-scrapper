{
  "id": "7fadbe4bb77e8fd203355dc71f89ad68",
  "source": "News First",
  "headline": "රජයෙන් ගම්මිරිස් මිලට ගැනීම ඇරඹේ..",
  "content": "COLOMBO (News 1st) - කුළු බඩු සංස්ථාව මගින් ගම්මිරිස් මිලට ගැනීමේ වැඩපිළිවෙළක් ආරම්භ කර ඇති බව සුළු අපනයන භෝග ප්‍රවර්ධන රාජ්‍ය අමාත්‍යාංශය පවසයි. රාජ්‍ය අමාත්‍ය ජානක වක්කුඹුර මහතා සඳහන් කළේ, ගම්මිරිස් කිලෝග්‍රෑමයක් රුපියල් 800 ක මිලකට මිලදී ගැනීම සිදු කරන බවය. මේ වනවිට ගම්මිරිස් බහුල ලෙස වගා කෙරෙන ප්‍රදේශ වන මීමුරේ හා රත්නපුර කොලොන්න ප්‍රදේශවල එම මිලදී ගැනීම් සිදු කර ඇති අතර ඒ යටතේ මිලදී ගෙන ඇති ගම්මිරිස් ප්‍රමාණය කිලෝග්‍රෑම් 15,000 කට අධික බව ඔහු ප්‍රකාශ කළේ ය. මීට සමාගාමීව මිලදී ගන්නා ගම්මිරිස් සහන මිලට ජනතාවට ලබාදීමේ වැඩපිළිවෙළක් ද ආරම්භ කර ඇති බව රාජ්‍ය අමාත්‍යවරයා ප්‍රකාශ කළේ ය.",
  "timestamp": "2021-04-09 8:48",
  "url": "https://sinhala.newsfirst.lk/2021/04/09/%e0%b6%bb%e0%b6%a2%e0%b6%ba%e0%b7%99%e0%b6%b1%e0%b7%8a-%e0%b6%9c%e0%b6%b8%e0%b7%8a%e0%b6%b8%e0%b7%92%e0%b6%bb%e0%b7%92%e0%b7%83%e0%b7%8a-%e0%b6%b8%e0%b7%92%e0%b6%bd%e0%b6%a7-%e0%b6%9c%e0%b7%90"
}