{
  "source": "News First",
  "headline": "අභිජනනය කරන ලද බිත්තර ලක්ෂ 2 ක් ආනයනය කිරීමේ තීරණයක්..",
  "content": "COLOMBO ( News 1st ) - බිත්තර නිෂ්පාදනයට අවශ්&zwj;ය මව් සතුන් හිඟය අවම කරලීමට අභිජනනය කරන ලද බිත්තර ලක්ෂ 2ක් ආනයනය කිරීමට තීරණ කර තිබේ. රටේ වාර්ෂික බිත්තර අවශ්&zwj;යතාවය මිලියන 2990 ක් වන අතර මාසිකව බිත්තර අවශ්&zwj;යතාවය මිලියන 249-250 ක් වන අතර මේ වනවිට එය මිලියන 30 දක්වා පහත වැටී තිබේ. මෙම තත්ත්වයට හේතුව ලෙස බිත්තර නිෂ්පාදකයින් පෙන්වා දෙන්නේ, සත්ත්ව ආහාර හිඟය මෙන්ම වාර්ෂිකව අවශ්&zwj;ය වන මව්සතුන් ආනයනය අවම වී තිබීමයි. සෑම වර්ෂයකම මව් සතුන් 80,000 බැගින් ආනයනය කළ ද පසුගිය වර්ෂය තුළ එම ප්&zwj;රමාණය 40,000 දක්වා පහළ වැටී ඇති අතර මව් සතුන් ආනයනය කළ හොත්, බිත්තර නිෂ්පාදනය මාස 11කින් පමණ ප්&zwj;රමාද විය හැකි බැවින් ඊට විකල්පයක් වශයෙන් අභිජනනය කරන ලද බිත්තර ලක්ෂ දෙකක් ආනයනය කිරීමට පියවර ගන්නා ලෙස කෘෂිකර්ම වනජීවි හා වනසම්පත් සංරක්ෂණ අමාත්&zwj;ය මහින්ද අමරවීර මහතා කෘෂිකර්ම අමාත්&zwj;යාංශයේ පශු සම්පත් අංශයට උපදෙස් දී තිබේ. මේ වන විටත් අභිජනනය කරන ලද බිත්තර ආනයනය කිරීම ජාතික පශු සම්පත් සංවර්ධන මණ්ඩලයට හා පුද්ගලික අංශයේ ආයතන සඳහා පැවරීමට පියවර ගෙන ඇතැයි ද සඳහන් ය.",
  "timestamp": "2023-01-09 1:44",
  "url": "https://sinhala.newsfirst.lk/2023/01/09/%e0%b6%85%e0%b6%b7%e0%b7%92%e0%b6%a2%e0%b6%b1%e0%b6%b1%e0%b6%ba-%e0%b6%9a%e0%b6%bb%e0%b6%b1-%e0%b6%bd%e0%b6%af-%e0%b6%b6%e0%b7%92%e0%b6%ad%e0%b7%8a%e0%b6%ad",
  "category": "business",
  "category_id": 85,
  "saved_at": "2025-06-24T22:51:27.112559"
}