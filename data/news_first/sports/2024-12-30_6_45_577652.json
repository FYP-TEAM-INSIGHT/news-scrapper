{
  "source": "News First",
  "headline": "කමිදු මෙන්ඩිස් සහ චමරි අතපත්තු 2024 වසරේ ICC සම්මානවලට නිර්දේශ වෙයි...",
  "content": "COLOMBO ( News1st ) - 2024 වසරේ ICC ටෙස්ට් ක්‍රිකට් ක්‍රීඩකයා සම්මානයට ශ්‍රී ලංකාවේ කමිඳු මෙන්ඩිස් නිරේදේශ වී තිබේ.කමිඳු මෙන්ඩිස් මේ වසරේදී ටෙස්ට් තරග 9කදී රැස් කර ඇති ලකුණු සංඛ්‍යාව 1,049ක්.කමිඳු පසුගියදා වසරේ නැගීන ICC ක්‍රිකට් ක්‍රීඩකයා සම්මානයටද නිර්දේශ විය.තවද, ශ්‍රී ලංකා කාන්තා ක්‍රිකට් නායක චමරි අතපත්තු අද(30) නිර්දේශ වූයේ 2024 වසරේ ICC ක්‍රිකට් ක්‍රීඩිකාව සම්මානයටයි.ඇය වසරේ පන්දුවාර 20යි 20 ක්‍රිකට් ක්‍රීඩිකාව සහ වසරේ එක් දින ක්‍රිකට් ක්‍රීඩිකාව සම්මානයට ඊයේ(29) දිනයෙදී නිර්දේශ විය.මේ අතර 2024 ICC සම්මාන උළෙලේදී වනිඳු හසරංග සහ කුසල් මෙන්ඩිස් වසරේ හොඳම එක්දින ක්‍රීඩකයින් සඳහා වන සම්මානයට නිර්දේශ වී සිටී.",
  "timestamp": "2024-12-30 6:45",
  "url": "https://sinhala.newsfirst.lk/2024/12/30/%e0%b6%9a%e0%b6%b8%e0%b7%92%e0%b6%af%e0%b7%94-%e0%b6%b8%e0%b7%99%e0%b6%b1%e0%b7%8a%e0%b6%a9%e0%b7%92%e0%b7%83%e0%b7%8a-%e0%b7%83%e0%b7%84-%e0%b6%a0%e0%b6%b8",
  "category": "sports",
  "category_id": 83,
  "saved_at": "2025-06-24T22:51:16.782374"
}