{
  "source": "News First",
  "headline": "ඉන්දියාවට එරෙහි ශ්‍රී ලංකා T20 සංචිතය නම් කෙරේ: නායකත්වය අසලංකට: මැතිව්ස් ඉවතට..",
  "content": "COLOMBO (News 1st) - ඉන්දියාවට එරෙහි තරග තුනකින් සමන්විත පන්දුවාර 20යි 20 ක්‍රිකට් තරගාවලිය සඳහා 16 දෙනෙකුගෙන් යුත් ශ්‍රී සංචිතය නම් කර තිබේ. ඒ අනුව, පන්දුවාර 20යි 20 කණ්ඩායමේ නායකත්වය චරිත් අසලංක විසින් දරනු ලැබේ. මෙවර 20යි 20 ලෝක කුසලානයට ක්‍රීඩා නොකළ කුසල් ජනිත් පෙරේරා, අවිශ්ක ප්‍රනාන්දු, දිනේෂ් චන්දිමාල් සහ බිනුර ප්‍රනාන්දු සංචිතයට කැඳවා තිබේ. ඒ වගේම මෙවර LPL තරගාවලියේදී දක්ෂතා දැක්වූ යොවුන් ක්‍රීඩක චමිදු වික්‍රමසිංහද සංචිතයට කැඳවා තිබීම විශේෂත්වයකි. මෙවර 20යි 20 ලෝක කුසලානයට ක්‍රීඩා කළ ඇන්ජලෝ මැතිව්ස්, ධනංජය ද සිල්වා, සදීර සමරවික්‍රම, ඩිල්ෂාන් මධුෂංක සංචිතයෙන් ඉවත් කර තිබේ. ඒ අනුව ශ්‍රී ලංකා සංචිතය මෙසේය.01. චරිත් අසලංක (නායක)02. පැතුම් නිස්සංක 03. කුසල් ජනිත් පෙරේරා04. අවිශ්ක ප්‍රනාන්දු05. කුසල් මෙන්ඩිස්06. දිනේෂ් චන්දිමාල්07. කමිඳු මෙනේඩිස්08. දසුන් ශානක09. වනිඳු හසරංග10. දුනිත් වෙල්ලාලගේ11. මහීෂ් තීක්ෂණ12. චමිදු වික්‍රමසිංහ13. මතීෂ පතිරණ14. නුවන් තුෂාර15. දුෂ්මන්ත චමීර16. බිනුර ප්‍රනාන්දු ඉන්දු - ශ්‍රී ලංකා 20යි 20 තරගාවලියේ සියලු තරග රාත්‍රී තරග ලෙස පවත්වනු ලබන්නේ මහනුවර පල්ලේකැලේ ක්‍රීඩාංගණයේදීය.ඒ අනුව ජූලි 27, 28 සහ 30 වැනිදා යන දිනවලදී තරග පැවැත්වේ.",
  "timestamp": "2024-07-23 10:47",
  "url": "https://sinhala.newsfirst.lk/2024/07/23/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b7%81%e0%b7%8a%e2%80%8d%e0%b6%bb",
  "category": "sports",
  "category_id": 83,
  "saved_at": "2025-06-24T22:51:20.011334"
}