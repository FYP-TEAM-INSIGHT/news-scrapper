{
  "source": "News First",
  "headline": "ශ්‍රී ලංකාවට එරෙහි තරගයෙන් දකුණු අප්‍රිකාවට ලකුණු 233ක ජයක්...",
  "content": "COLOMBO (News 1st) - සංචාරක ශ්‍රී ලංකාවට එරෙහි පළමු ටෙස්ට් ක්‍රිකට් තරගය දකුණු අප්‍රිකාව ලකුණු 233කින් අද ජය ගත්තේ ය.දකුණු අප්‍රිකාවේ ඩර්බන්හිදී තරගය පැවැත්වුණා.පළමුව පන්දුවට පහර දුන් සත්කාරක දකුණු අප්‍රිකාව රැස් කළ ලකුණු සංඛ්‍යාව 191කි.දකුණු අප්‍රිකා කණ්ඩායමේ දක්ෂ පන්දු යැවීම අබියස ශ්‍රී ලංකා පිළිතුරු ඉනිම ලකුණු 42කට සීමා විය.ඒ ටෙස්ට් තරග ඉතිහාසයේ ශ්‍රී ලංකාව ක්‍රීඩා කළ දුර්වලම ටෙස්ට් ඉනිම සටහන් කරමිනි.දක්ෂ පන්දු යැවීමක නිරත වූ මාකෝ ජැන්සන් ලකුණු 13ට කඩුලු 7යි.දකුණු අප්‍රිකා දෙවැනි ඉනිම වෙනුවෙන් නායක ටෙම්බා බවුමා ලකුණු 113ක් රැස් කළේ ය.ට්‍රිස්ටන් ස්ටබ්ස් ලකුණු 122යි.ඔවුන් කඩුලු 5ක් දැවී ලකුණු 366ක් රැස් කරගෙන ඉනිම අත්හිටුවූයේ ශ්‍රී ලංකාවට ලකුණු 516ක ඉලක්කයක් ලබා දෙමිනි.ශ්‍රී ලංකා 6වැනි කඩුල්ලට නායක ධනංජය ද සිල්වා සමග එක්වූ දිනේෂ් චන්දිමාල් ලකුණු 95ක් එක් කළේ ය.ධනංජය ද සිල්වා ලකුණු 59යි.ඉනිමේ වැඩිම ලකුණු ලාභියා වූ චන්දිමාල් ලකුණු 83ක් රැස් කිරීමට සමත් විය.ටෙස්ට් ක්‍රිකට් පිටිය තුළ තම හොදම පන්දු යැවීම සටහන් කරමින් මාකෝ ජැන්සන් තරගය තුළ කඩුලු 11ක් බිඳහෙළීමට සමත් විය.ඒ දෙවැනි ඉනිමේදීත් කඩුළු 4ක් දවා ගනිමින්.ශ්‍රී ලංකා කණ්ඩායමට සියලු දෙනා දැවී රැස් කිරීමට හැකිවූයේ ලකුණු 282ක් පමණයි.",
  "timestamp": "2024-11-30 5:53",
  "url": "https://sinhala.newsfirst.lk/2024/11/30/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b6%ad",
  "category": "sports",
  "category_id": 83,
  "saved_at": "2025-06-24T22:51:16.822539"
}