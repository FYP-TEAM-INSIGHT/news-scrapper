{
  "source": "News First",
  "headline": "T20 කාන්තා ක්‍රිකට් ලෝක කුසලාන සුදුසුකම් ලැබීමේ තරගාවලියේ ජය ශ්‍රී ලංකාවට",
  "content": "COLOMBO (News 1st) - ශ්&zwj;රී ලංකා කණ්ඩායම 2024 පන්දුවාර 20යි 20 ලෝක කුසලාන කාන්තා ක්&zwj;රිකට් තරගාවලිය සඳහා සුදුස්සන් තේරීමේ තරගාවලියේ ශූරතාවය දිනා ගෙන තිබේ. ඒ, ස්කොට්ලන්තය සමග පැවති අවසන් මහා තරගය ලකුණු 68කින් ජය ගනිමිනි. අබුඩාබිහිදී පැවති තරගයේ පළමුව පන්දුවට පහර දුන් ශ්&zwj;රී ලංකා ක්&zwj;රීඩිකාවන් කඩුලු 5ක් දැවී ලකුණු 169ක් රැස් කළා ය. නායක චමරි අතපත්තු ලකුණු 102ක් රැස් කළේ පන්දු 63ක් පමණක් වැය කරමිනි. ලකුණු 170ක ඉලක්කයක් හඹා ගිය ස්කොට්ලන්ත ක්&zwj;රීඩිකාවන්ට පන්දුවාර 20 තුළ කඩුලු 7ක් දැවී රැස් කිරීමට හැකි වුණේ ලකුණු 101ක් පමණි. උදේශිකා ප්&zwj;රබෝධනී කඩුලු 3ක් දවා ගත්තාය. ඒ අනුව ශ්&zwj;රී ලංකා කණ්ඩායම 2024 පන්දුවාර 20යි 20 ලෝක කුසලාන කාන්තා ක්&zwj;රිකට් තරගාවලියේ ඒ කාණ්ඩයේ සිය ස්ථානය තහවුරු කර ගෙන තිබේ.",
  "timestamp": "2024-05-08 6:46",
  "url": "https://sinhala.newsfirst.lk/2024/05/08/t20-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b6%9a%e0%b7%8a%e2%80%8d%e0%b6%bb%e0%b7%92%e0%b6%9a%e0%b6%a7%e0%b7%8a",
  "category": "sports",
  "category_id": 83,
  "saved_at": "2025-06-24T22:51:20.211567"
}