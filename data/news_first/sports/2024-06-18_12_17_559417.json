{
  "source": "News First",
  "headline": "ඇෆ්ගනිස්ථානයට එරෙහිව කොදෙව්වන්ට ලකුණු 104ක දැවැන්ත ජයක්..",
  "content": "COLOMBO (News 1st) - 2024 පන්දුවාර 20යි 20 ලෝක කුසලාන ක්&zwj;රිකට් තරගාවලියේ ඇෆ්ගනිස්ථානය සමග පැවති තරගය බටහිර ඉන්දීය කොදෙව් කණ්ඩායම ලකුණු 104කින් අද ජය ගත්තේය. මෙවර පන්දුවාර 20යි 20 ලෝක කුසලාන ක්&zwj;රිකට් තරගාවලියේ මූලික වටයේ අවසන් තරගය වූ මෙය බටහිර ඉන්දීය කොදෙව්හි ඩැරන් සැමී ක්&zwj;රීඩාංගනයේදි පැවැත්විය. එහි කාසියේ වාසිය දිනූ ඇෆ්ගනිස්ථානය තීරණය කළේ පළමුව පන්දු රැකීමටයි. ඒ අනුව , පන්දුවට පහර දීමට පිටියට පිවිසි බටහිර ඉන්දීය කොදෙව් කණ්ඩායමේ පළමු කඩුල්ල ලකුණු 22කදී බිඳ වැටුණි. ජොන්සන් චාල්ස් සහ නිකලස් පූරන් දෙවැනි කඩුල්ලට ලකුණු 80ක සබඳතාවයක් ගොඩනගමින් කොදෙව් ඉනිම ශක්තිමත් කළේ ය. ජොන්සන් චාල්ස් ලකුණු 43කි. අගනා ඉනිමක් ක්&zwj;රීඩා කළ නිකලස් පූරන් හයේ පහර 8ක් සහ හතරේ පහර 6ක් සමගින් ලකුණු 98ක් රැස් කළේ ය. එය මෙවර පන්දුවාර 20යි 20 ලෝක කුසලාන ක්&zwj;රිකට් තරගාවලියේ මෙතෙක් ක්&zwj;රීඩකයෙක් රැස් කළ ඉහළම ලකුණු සංඛ්&zwj;යාව වේ. මේ අතර පන්දුවාර 20යි 20 ක්&zwj;රිකට් තරගාවලි ඉතිහාසයේ බටහිර ඉන්දීය කොදෙව් කණ්ඩායම වෙනුවෙන් වැඩිම හයේ පහර සංඛ්&zwj;යාවක් එල්ල කළ ක්&zwj;රීඩකයා ලෙස වාර්තා අතරට පැමිණීමට ද නිකලස් පූරන් අද සමත් විය. ඔහු රැස් කරගෙන ඇති හයේ පහර සංඛ්&zwj;යාව 128කි. මින් පෙර එම වාර්තාවට හිමිකම් කීවේ හයේ පහර 124ක් ලබාගෙන සිටි සුපිරි ක්&zwj;රිකට් ක්&zwj;රීඩක ක්&zwj;රිස් ගේල්ය. තරගයේ පළමුව පන්දුවට පහර දුන් බටහිර ඉන්දීය කොදෙව් කණ්ඩායම නියමිත පන්දුවාර 20 තුළ කඩුලු 5ක් දැවී රැස් කළ ලකුණු සංඛ්&zwj;යාව 218කි. එය මෙවර පන්දුවාර 20යි 20 ලෝක කුසලාන ක්&zwj;රිකට් තරගාවලියේ මෙතෙක් කණ්ඩායමක් විසින් රැස් කළ ඉහළම ලකුණු සංඛ්&zwj;යාව වේ. ඇෆ්ගනිස්ථාන පිළිතුරු ඉනිමේ පළමු කඩුල්ල ලෙස රහ්මනුල්ලා ගුර්බාස් ලකුණු නොලබා දැවී ගියේ ය. ඉනිමේ වැඩිම ලකුණු ලාභියා වූ ඊබ්&zwj;රහිම් සද්රාන්ට රැස් කිරීමට හැකි වුණේ ලකුණු 38ක් පමණි. අස්මතුල්ලා ඔමර්සායි ලකුණු 23ක් රැස් කළේ ය. ඔබෙඩ් මැකෝයි කඩුලු 3ක් දවා ගත්තේ ලකුණු 14ක් පමණක් ප්&zwj;රතිවාදීන්ට ලබා දෙමින්ය. ඒ අනුව , ලකුණු 219ක ඉලක්කයක් හඹා ගිය ඇෆ්ගනිස්ථානයට පන්දුවාර 16යි පන්දු 2ක් තුළ සියලු දෙනා දැවී රැස් කිරීමට හැකි වුණේ ලකුණු 114ක් පමණි. මෙවර පන්දුවාර 20යි 20 ලෝක කුසලාන ක්&zwj;රිකට් තරගාවලියේ සියලු තරග එම්.ටී.වී මාධ්&zwj;ය ජාලයේ ටී.වී වන් නාලිකාව ඔස්සේ සහ www.sirasa tv.lk වෙබ් අඩවිය ඔස්සේත්, ඔබට නැරඹිය හැකිය.",
  "timestamp": "2024-06-18 12:17",
  "url": "https://sinhala.newsfirst.lk/2024/06/18/%e0%b6%87%e0%b7%86%e0%b7%8a%e0%b6%9c%e0%b6%b1%e0%b7%92%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92%e0%b7%80",
  "category": "sports",
  "category_id": 83,
  "saved_at": "2025-06-24T22:51:20.149742"
}