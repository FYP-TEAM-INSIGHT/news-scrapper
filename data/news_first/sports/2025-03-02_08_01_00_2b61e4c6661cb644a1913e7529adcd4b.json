{
  "id": "2b61e4c6661cb644a1913e7529adcd4b",
  "source": "News First",
  "headline": "95 වැනි සුලෝහිත සංග්‍රමයේ අවසන් දිනය අද....",
  "content": "COLOMBO (News 1st)- කොළඹ ආනන්ද - නාලන්දා විද්‍යාලාන්තර \"95 වැනි සුලෝහිත සංග්‍රාමය\" වාර්ෂික මහා ක්‍රිකට් තරගය අද (02) අවසන් දිනටත් කොළඹ එස්.එස්.සී ක්‍රීඩාංගනයේදී පැවැත්වේ.තරගයේ පළමුව පන්දුවට පහර දුන් ආනන්ද විද්‍යාලය ඉනිම අත්හිටවූවේ කඩුලු 6ක් දැවී ලකුණු 324ක් රැස් කරගෙන සිටියදී යි.දිනද අතලගේ ලකුණු 131ක් රැස් කළේ ය.පිළිතුරු ඉනිම ක්‍රීඩා කරන නාලාන්දා විදුහල් කණ්ඩායම ඊයේ (01) දිනයට තරගය නතර කරන විට කිසිවෙක් නොදැවී රැස් කරගෙන සිටි ලකුණු සංඛ්‍යාව 58ක්.නායක සදෙව් සමරසිංහ සහ නදුන් ජයලත් නොදැවී කඩුල්ලේ රැදී සිටී.95 වැනි ආනන්ද - නාලන්ද සුලෝහිත සංග්‍රාමයට නිල විද්‍යුත් මාධ්‍ය අනුග්‍රහය ලබා දෙන්නේ එම්.ටී.වී, එම්.බී.සී මාධ්‍ය ජාලයයි.",
  "timestamp": "2025-03-02 8:01",
  "url": "https://sinhala.newsfirst.lk/2025/03/02/95-%e0%b7%80%e0%b7%90%e0%b6%b1%e0%b7%92-%e0%b7%83%e0%b7%94%e0%b6%bd%e0%b7%9d%e0%b7%84%e0%b7%92%e0%b6%ad-%e0%b7%83%e0%b6%82%e0%b6%9c%e0%b7%8a"
}