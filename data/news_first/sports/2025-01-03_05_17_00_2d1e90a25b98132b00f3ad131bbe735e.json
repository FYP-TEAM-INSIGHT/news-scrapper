{
  "id": "2d1e90a25b98132b00f3ad131bbe735e",
  "source": "News First",
  "headline": "ලොව වයස්ගතම ඔලිම්පික් රන් පදක්කම්ලාභිනිය වූ ඇග්නස් කෙලෙටි අභාවප්‍රාප්ත වෙයි",
  "content": "COLOMBO (News 1st) - ලොව වයස්ගතම ඔලිම්පික් රන් පදක්කම්ලාභිනිය වූ හංගේරියාවේ ඇග්නස් කෙලෙටි අභාවප්‍රාප්ත වී තිබේ.විදෙස් මාධ්‍ය වාර්තා කළේ, ඇග්නස් කෙලෙටි අසනීප තත්ත්වයක් හේතුවෙන් හංගේරියාවේ බූඩපෙස්ට්හි හමුදා රෝහලේදී ඊයේ(02) අභාවප්‍රාප්ත වූ බවයි.ලබන ජනවාරි 9 වැනි දාට උපන්දිනය යෙදී තිබූ ඇය අභාවප්‍රාප්ත වනවිට 103වැනි වියේ පසුවිය.1952 වසරේදී පළමු ඔලිම්පික් රන් පදක්කම දිනා ගත් මෙම හංගේරියානු ජිම්නාස්ටික් ශූරිය රන් පදක්කම් 5ක් ද ඇතුළුව දිනා සිටි සමස්ත ඔලිම්පික් පදක්කම් ගණන 10කි.කෙ‍ලෙටි 1940දී පළමු හංගේරියානු ශූරතාව දිනා ගත් පසු ඇයගේ යුදෙව් සම්භවය නිසා ඇයට සියලු ක්‍රීඩා කටයුතු කලක් තහනම්ව තිබුණි.",
  "timestamp": "2025-01-03 5:17",
  "url": "https://sinhala.newsfirst.lk/2025/01/03/%e0%b6%bd%e0%b7%9c%e0%b7%80-%e0%b7%80%e0%b6%ba%e0%b7%83%e0%b7%8a%e0%b6%9c%e0%b6%ad%e0%b6%b8-%e0%b6%94%e0%b6%bd%e0%b7%92%e0%b6%b8%e0%b7%8a%e0%b6%b4%e0%b7%92%e0%b6%9a"
}