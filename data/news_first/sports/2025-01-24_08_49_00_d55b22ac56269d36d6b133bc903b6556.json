{
  "id": "d55b22ac56269d36d6b133bc903b6556",
  "source": "News First",
  "headline": "2024 ICC එක්දින ක්‍රිකට් කණ්ඩායමේ නායකත්වය චරිත් අසලංකට",
  "content": "COLOMBO (News 1st) - 2024 ICC එක් දින ක්‍රිකට් කණ්ඩායම් අද (24) ප්‍රකාශයට පත් කර තිබේ.එහි පිරිමි කණ්ඩායමේ නායකත්වය හිමිව ඇත්තේ, ශ්‍රී ලංකාවේ චරිත් අසලංකටයි.2024 වසරේදී එක්දින පිටියේ දැක්වූ දක්ෂතා පදනම් කර ගනිමින්, අන්තර්ජාතික ක්‍රිකට් කවුන්සිලය මෙලෙස වසරේ එක් දින කණ්ඩායම් නම් කර ඇත.චරිත් අසලංකට නායකත්වය හිමිව ඇති එහි පිරිමි කණ්ඩායමට ශ්‍රී ලංකාවේ වනිදු හසරංග, කුසල් මෙන්ඩිස් සහ පැතුම් නිස්සංක ද ඇතුළත් ය.මේ අතර 2024 වසරේ ICC කාන්තා එක් දින ක්‍රිකට් කණ්ඩායම ද අද ප්‍රකාශයට පත් කළේ ය.ඊට ශ්‍රී ලංකාවේ චමරි අතපත්තුද ඇතුළත් වේ.අද නම් කළ ICC ටෙස්ට් ක්‍රිකට් කණ්ඩායමට ශ්‍රී ලංකාවේ කමිඳු මෙන්ඩිස් ඇතුළත් කර තිබේ.",
  "timestamp": "2025-01-24 8:49",
  "url": "https://sinhala.newsfirst.lk/2025/01/24/2024-icc-%e0%b6%91%e0%b6%9a%e0%b7%8a%e0%b6%af%e0%b7%92%e0%b6%b1-%e0%b6%9a%e0%b7%8a%e2%80%8d%e0%b6%bb"
}