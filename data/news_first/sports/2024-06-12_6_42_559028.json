{
  "source": "News First",
  "headline": "ශ්‍රී ලංකා - නේපාල තරගය වර්ෂාව හේතුවෙන් අත්හැර දමයි",
  "content": "COLOMBO (News 1st) - 2024 පන්දුවාර 20යි 20 ලෝක කුසලාන ක්&zwj;රිකට් තරගාවලියේ ශ්&zwj;රී ලංකා සහ නේපාල කණ්ඩායම් අතර අද (12) පැවැත්වීමට නියමිතව තිබූ තරගය අතහැර දමා තිබේ. ඒ, වර්ෂාවෙන් බාධා එල්ල වීම හේතුවෙනි. මේ අතර 2024 පන්දුවාර 20යි 20 ලෝක කුසලාන ක්&zwj;රිකට් තරගාවලියේ කැනඩාව සමග පැවති තරගය පකිස්ථානය කඩුලු 7කින් ජය ගත්තේ ය. නිව්යෝර්ක්හී නාසා කවුන්ටි ක්&zwj;රීඩාංගණයේදී පැවැති තරගයේ කාසියේ වාසිය හිමිකර ගත් පකිස්ථානය පළමුවෙන් පන්දු රැකීමට තීරණය කළේ ය. ඒ අනුව කැනඩා ඉනිම ආරම්භ කළේ, ආරොන් ජොන්සන් සහ නව්නීත් ධලිවාල්. ඔවුන්ගේ පළමු කඩුලු 2 බිඳ වැටුණේ ලකුණු 29කදීයි. පිතිකරුවන් 6 දෙනෙකුටම ලකුනු 10 සීමාව පසු කිරීමට හැකි වුණේ නැත. ඉනිමේ වැඩිම ලකුණු ලාභියා වූ ආරම්භක පිතිකරු ආරොන් ජෝන්සන් ලකුණු 52යි. &zwj; මොහොමඩ් අමීර් සහ හාරිස් රවුෆ් අතර කඩුලු 2 බැගින් බෙදී ගියේ ය. තරගයේ පළමුවෙන් පන්දුවට පහර දුන් කැනඩාව නියමිත පන්දුවාර 20 අවසානයේදී කඩුලු 7ක් දැවී රැස් කළ ලකුණු සංඛ්&zwj;යාව 106කි. පකිස්ථාන පිළිතුරු ඉනිම වෙනුවෙන් නායක බාබර් අසාම් ලකුණු 33යි. මොහොමඩ් රිස්වාන් නොදැවී ලකුණු 53ක් රැස් කළේ ය. ඩිලන් හේලිගර් කඩුලු 2යි. ඒ අනුව ලකුණු 107ක ඉලක්කයක් හඹා ගිය පකිස්ථාන කණ්ඩායම පන්දුවාර 17යි පන්දු 3ක් තුළ කඩුලු 3ක් පමණක් දැවී සිටියදී තරගය ජය ගත්තේ ය.",
  "timestamp": "2024-06-12 6:42",
  "url": "https://sinhala.newsfirst.lk/2024/06/12/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%b1%e0%b7%9a%e0%b6%b4%e0%b7%8f%e0%b6%bd-%e0%b6%ad%e0%b6%bb%e0%b6%9c",
  "category": "sports",
  "category_id": 83,
  "saved_at": "2025-06-24T22:51:20.177959"
}