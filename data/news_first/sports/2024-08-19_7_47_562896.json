{
  "source": "News First",
  "headline": "ශ්‍රී ලංකා කාන්තා කණ්ඩායමට එරෙහි එක්දින තරගාවලියේ ජය අයර්ලන්තයට..",
  "content": "COLOMBO ( News 1st ) - ශ්‍රී ලංකා කාන්තා කණ්ඩායම සමග පැවති එක්දින ක්‍රිකට් තරගාවලිය තරග 2ට 0ක් ලෙස අයර්ලන්තය ජය තහවුරු කර ගත්තේය.ඒ , තරගාවලියේ දෙවැනි තරගය ලකුණු 15කින් ජය ගනිමිනි.අයර්ලන්තයේ බෙල්ෆාස්ට්හිදී පැවති තරගයේ පළමුව පන්දුවට පහරදුන් අයර්ලන්තය නියමිත පන්දුවාර 50 තුළ කඩුළු 5ක් දැවී රැස් කළ ලකුණු සංඛ්‍යාව 255කි.ලකුණු 256ක ඉලක්කයක් හඹා ගිය ශ්‍රී ලංකාව පන්දුවාර 48 ක් තුළ සියලු දෙනා දැවී රැස් කළේ ලකුණු 240ක් පමණි.දක්ෂ පිතිහරඹයක නිරත වූ හර්ෂිතා සමරවික්‍රම මංගල එක්දින ශතකය රැස් කළා ය.කවීෂා දිල්හාරි ලකුණු 53ක් ලබා ගත්තාය.අයර්ලන්ත කාන්තා කණ්ඩායම ශ්‍රී ලංකාවට එරෙහිව එක්දින ක්‍රිකට් තරගාවලියක් ජය ගත් පළමු අවස්ථාව මෙය වීමත් විශේෂත්වයක්.",
  "timestamp": "2024-08-19 7:47",
  "url": "https://sinhala.newsfirst.lk/2024/08/19/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b6%9a%e0%b6%ab",
  "category": "sports",
  "category_id": 83,
  "saved_at": "2025-06-24T22:51:18.625154"
}