{
  "id": "e03fdb1514792132054d0fcb553a4dc2",
  "source": "News First",
  "headline": "ඉන්දියාව චැම්පියන්ස් කුසලානයට පකිස්ථානයට යාම ප්‍රතික්ෂේප කරයි",
  "content": "COLOMBO (News 1st) - 2025 ශූරයින්ගේ කුසලාන ක්‍රිකට් තරගාවලිය සඳහා තම කණ්ඩායම පකිස්ථානය බලා පිටත්ව නොයන බව ඉන්දීය ක්‍රිකට් පාලක මණ්ඩලය අද (09) නිල වශයෙන් නිවේදනය කර තිබේ.ඔවුන් ඒ බව නිල වශයෙන් අද ජාත්‍යන්තර ක්‍රිකට් කවුන්සිලයට දැනුම් දුන් බව විදෙස් මාධ්‍ය වාර්තාවල සඳහන් විය.ඒ අනුව තරගාවලිය පැවැත්වෙන රටවල් පිළිබඳව යළි විමසා බැලීමට ජාත්‍යන්තර ක්‍රිකට් කවුන්සිලය සහ පකිස්ථාන ක්‍රිකට් ආයතනය කටයුතු කරනු ඇති.2025 ශූරයින්ගේ කුසලාන ක්‍රිකට් තරගාවලිය කණ්ඩායම් 8කගේ සහභාගීත්වයෙන් ලබන වසරේ පෙබරවාරි මාසයේදී පැවැත්වීමට කටයුතු යොදා තිබේ.",
  "timestamp": "2024-11-09 9:50",
  "url": "https://sinhala.newsfirst.lk/2024/11/09/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80-%e0%b6%a0%e0%b7%90%e0%b6%b8%e0%b7%8a%e0%b6%b4%e0%b7%92%e0%b6%ba%e0%b6%b1%e0%b7%8a%e0%b7%83%e0%b7%8a"
}