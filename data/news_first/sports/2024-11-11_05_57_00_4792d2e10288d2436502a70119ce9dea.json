{
  "id": "4792d2e10288d2436502a70119ce9dea",
  "source": "News First",
  "headline": "ශ්‍රී ලංකා - නවසීලන්ත පන්දුවාර 20යි 20 ක්‍රිකට් තරගාවලිය තරග 1ට 1ක් ලෙස සම වෙයි..",
  "content": "COLOMBO (News 1st)-සත්කාරක ශ්‍රී ලංකා සහ නවසීලන්ත කණ්ඩායම් අතර පන්දුවාර 20යි 20 ක්‍රිකට් තරගාවලිය තරග 1ට 1ක් ලෙස සම විය.ඒ, තරගාවලියේ දෙවැනි තරගය නවසීලන්තය ලකුණු 5කින් ජය ගැනීමත් සමගයි.රන්ගිරි දඹුල්ල ජාත්‍යන්තර ක්‍රිකට් ක්‍රීඩාංගනයේ පැවති තරගයේ පළමුව පන්දුවට පහර දුන් නවසීලන්තයට පන්දුවාර 19යි පන්දු 3ක් තුළ සියලු දෙනා දැවී රැස් කිරීමට හැකිවූයේ ලකුණු 108ක් පමණයි.දක්ෂ පන්දු යැවීමක නිරත වූ වනිදු හසරංග කඩුලු 4ක් බිඳ හෙලුවේ ලකුණු 17ක් පමණක් ප්‍රතිවාදීන්ට ලබා දෙමින් ය.මතීෂ පතිරණ ලකුණු 11ට කඩුලු 3කි.ලකුණු 109ක ඉලක්කයක් හඹා ගිය ශ්‍රී ලංකා කණ්ඩායමට පන්දුවාර 19යි පන්දු 5ක් තුළ සියලු දෙනා දැවී රැස් කිරීමට හැකි වුණේ ලකුණු 103ක් පමණි.ඉනිමේ වැඩිම ලකුණු ලාභියා වූ පැතුම් නිස්සංක ලකුණු 52ක් රැස් කළේ ය.",
  "timestamp": "2024-11-11 5:57",
  "url": "https://sinhala.newsfirst.lk/2024/11/11/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%b1%e0%b7%80%e0%b7%83%e0%b7%93%e0%b6%bd%e0%b6%b1%e0%b7%8a%e0%b6%ad"
}