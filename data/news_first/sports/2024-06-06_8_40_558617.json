{
  "source": "News First",
  "headline": "ඉන්දියාව නිව්යෝර්ක් පිටියේදී T20 ලෝක කුසලාන ගමන ජයග්‍රහණයකින් අරඹයි..",
  "content": "COLOMBO (News 1st) - 2024 පන්දුවාර 20යි 20 ලෝක කුසලාන ක්&zwj;රිකට් තරගාවලියේ අයර්ලන්ත සමග පැවති තරගය ඉන්දීය කණ්ඩායම කඩුලු 8කින් ජය ගත්තේ ය. තරගාවලියේ A කාණ්ඩයේ තරගයක් වූ මෙය පැවැත්වුණේ අමෙරිකාවේ නිව්යෝර්ක්හි නාසා කවුන්ටි ක්&zwj;රීඩාංගණයේදී ය. එහි පළමුව පන්දුවට පහර දුන් අයර්ලන්ත කණ්ඩායමට පන්දුවාර 16ක් තුළ සියලු දෙනා දැවී රැස් කිරීමට හැකි වුණේ ලකුණු 96ක් පමණයි. ගැරත් ඩිලේනි ලකුණු 26ක් රැස් කළේ ය. හර්දික් පාණ්ඩ්&zwj;යා කඩුලු 3කි. ලකුණු 97ක ඉලක්කයක් හඹා ගිය ඉන්දීය කණ්ඩායම පන්දුවාර 12යි පන්දු 2ක් තුළ කඩුලු 2ක් පමණක් දැවී සිටියදී තරගය ජය ගත්තේ ය. රෝහිත් ශර්මා ලකුණු 52ක් රැස් කරගෙන සිටියදි ආබාධයක් හේතුවෙන් පිටියෙන් ඉවත් විය. රිශාබ් පාන්ට් නොදැවී ලකුණු 36කි. මේ අතර, පැපුවා නිව් ගිනි සහ උගන්ඩා කණ්ඩායම් අතර තරගය බටහිර ඉන්දීය කොදෙව්හි ප්&zwj;රොවිඩන්ස් ක්&zwj;රීඩාංගනයේදිත් ඔස්ට්&zwj;රේලියා සහ ඕමාන කණ්ඩායම් අතර තරගය බාබඩෝස්හිදි දැන් පැවැත්වෙයි. තරගාවලියේ සියලු තරග MTV මාධ්&zwj;ය ජාලයේ සිරස TV , TV1 සහ www.sirasa tv.lk වෙඩ් අඩවිය ඔස්සේ ඔබට නැරඹිය හැකියි.",
  "timestamp": "2024-06-06 8:40",
  "url": "https://sinhala.newsfirst.lk/2024/06/06/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80-%e0%b6%b1%e0%b7%92%e0%b7%80%e0%b7%8a%e0%b6%ba%e0%b7%9d%e0%b6%bb%e0%b7%8a%e0%b6%9a%e0%b7%8a",
  "category": "sports",
  "category_id": 83,
  "saved_at": "2025-06-24T22:51:20.187484"
}