{
  "source": "News First",
  "headline": "ඔලිම්පික් ක්‍රීඩා උළෙලේ පිහිණුම් ඉසව්වකින් ගංගා සෙනෙවිරත්නට 30 වැනි තැන...",
  "content": "COLOMBO (News 1st) - 2024 පැරිස් ඔලිම්පික් උළෙලේ මීටර 100 පසුපස ආර කාන්තා පිහිනුම් මූලික වටයේ තරගයට එක් වූ ශ්‍රී ලංකාවේ ගංගා සෙනෙවිරත්න එහි ප්‍රථම ස්ථානය දිනා ගත්තා ගැනීමට අද (29) සමත් විය.2024 පැරිස් ඔලිම්පික් උළෙලේ පිහිනුම් කාන්තා මීටර 100 පසුපස ආර ඉසව්වේ මූලික වටයේ තරග අද (29) පැවැත්වේ.ශ්‍රී ලංකාවේ ගංගා සෙනෙවිරත්න සහභාගී වූයේ, එහි පළමු මූලික වටයේ තරගයටයි.ගංගා එහිදී මිනිත්තුවයි තත්පර 4යි දශම 2යි 6ක කාලයක් සටහන් කිරීමට සමත් විය.ඒ අනුව එම තරගයේ ප්‍රථම ස්ථානය දිනා ගැනීමට ඇයට හැකි විය.එහි දෙවැනි ස්ථානය මොසැම්බික්හි ඩෙනිස් ඩොනෙලීට හිමි වූ අතර, තුන් වැනි ස්ථානය හිමි වුණේ ටර්ක්මෙනිස්ථාන්හි අයුනුරා ප්‍රිමෝවාටයි.ඒ අනුව ගංගා සෙනෙවිරත්න මීටර 100 පසුපස ආර කාන්තා පිහිනුම් මූලික වටයේ සමස්ත තරගයෙන් 30 වැනි ස්ථානය ලැබිණි.",
  "timestamp": "2024-07-29 4:47",
  "url": "https://sinhala.newsfirst.lk/2024/07/29/%e0%b6%94%e0%b6%bd%e0%b7%92%e0%b6%b8%e0%b7%8a%e0%b6%b4%e0%b7%92%e0%b6%9a%e0%b7%8a-%e0%b6%9a%e0%b7%8a%e2%80%8d%e0%b6%bb%e0%b7%93%e0%b6%a9%e0%b7%8f-%e0%b6%8b%e0%b7%85",
  "category": "sports",
  "category_id": 83,
  "saved_at": "2025-06-24T22:51:19.999796"
}