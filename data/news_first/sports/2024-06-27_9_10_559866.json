{
  "source": "News First",
  "headline": "දකුණු අප්‍රිකාව පළමු වරට T20 ලෝක කුසලානයක අවසන් මහා තරගයට",
  "content": "COLOMBO (News 1st) - දකුණු අප්&zwj;රිකාව පළමු වරට පන්දුවාර 20යි 20 ලෝක කුසලාන ක්&zwj;රිකට් තරගාවලියේ අවසන් මහා තරගයට සුදුසුකම් ලබා ගත්තේය. ඒ, ඇෆ්ගනිස්ථානය සමග පැවති මෙවර පන්දුවාර 20යි 20 ලෝක කුසලාන ක්&zwj;රිකට් තරගාවලියේ අවසන් පූර්ව තරගය කඩුලු 9කින් අද ජය ගනිමිනි. කාසියේ වාසිය හිමි කර ගත් ඇෆ්ගනිස්ථාන නායක රෂීඩ් ඛාන් තීරණය කළේ, පළමුව පන්දුවට පහර දීමටයි. ඒ අනුව, පන්දුවට පහර දීමට පිටියට පිවිසි ඇෆ්ගනිස්ථාන කණ්ඩායමේ කිසිදු පිතිකරුවෙකුට සාර්ථක වීමට දකුණු අප්&zwj;රිකා පන්දු යවන්නන් ඉඩ ලබා දුන්නේ නැත. මාර්කෝ ජැන්සන් සහ ටබ්රයිස් ශම්සි අතර කඩුලු 3 බැගින් බෙදී ගියේ ය. ඇෆ්ගනිස්ථාන කණ්ඩායමට පන්දුවාර 11යි පන්දු 5ක් තුළ සියලු දෙනා දැවී රැස් කිරීමට හැකි වුණේ ලකුණු 56ක් පමණි. ලකුණු 57ක ඉලක්කයක් හඹා ගිය දකුණු අප්&zwj;රිකාව පන්දුවාර 8යි පන්දු 5ක් තුළ කඩුල්ලක් පමණක් දැවී සිටියදී තරගය ජය ගත්තේ ය. නායක ඒඩ්න් මාක්&zwj;රාම් නොදැවී ලකුණු 23ක් රැස් කළ අතර රීසා හෙන්රික්ස් නොදැවී ලකුණු 29යි.",
  "timestamp": "2024-06-27 9:10",
  "url": "https://sinhala.newsfirst.lk/2024/06/27/%e0%b6%af%e0%b6%9a%e0%b7%94%e0%b6%ab%e0%b7%94-%e0%b6%85%e0%b6%b4%e0%b7%8a%e2%80%8d%e0%b6%bb%e0%b7%92%e0%b6%9a%e0%b7%8f%e0%b7%80-%e0%b6%b4%e0%b7%85%e0%b6%b8%e0%b7%94",
  "category": "sports",
  "category_id": 83,
  "saved_at": "2025-06-24T22:51:20.142441"
}