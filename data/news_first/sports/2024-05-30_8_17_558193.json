{
  "source": "News First",
  "headline": "T20 ලෝක කුසලාන ඉන්දියා - පාකිස්ථාන තරගය සඳහා ආරක්ෂාව තර කිරීමේ තීරණයක්...",
  "content": "COLOMBO (News 1st) - 20යි 20 ලෝක කුසලානයේ ඉන්දියා - පාකිස්ථාන තරගය පැවැත්වීමට නියමිත අයිසන්හවර් ක්&zwj;රීඩාංගණය අවට ආරක්ෂාව තර කිරීමට ප්&zwj;රාන්ත බලධාරීන් තීරණය කර තිබේ. නිව්යෝක් ආණ්ඩුකාරවරයා මේ තීරණය ගෙන ඇත්තේ, ජුනි 09 වැනි දා පැවැත්වීමට නියමිත ඉන්දු - පාකිස්ථාන තරගයට ත්&zwj;රස්ත ප්&zwj;රහාරයක් එලල් විය හැකි බවට පළවන වාර්තා හේතුවෙනි. ජුනි 3 වැනි දා සිට 12 වැනි දා දක්වා මෑන්හැටන් නගරයේ පිහිටා ඇති අයිසන්හවර් ක්&zwj;රීඩාංගණයේ 20යි 20යි ලෝක කුසලාන ක්&zwj;රිකට් තරගාවලියේ තරග 8ක් පැවැත්වීමට සැලසුම් කර තිබේ. ත්&zwj;රස්ත තර්ජන එල්ල වී ඇත්තේ, ජුනි 09 වැනි දා පැවැත්වීමට නියමිත ඉන්දු - පාකිස්ථාන තරගයට වන අතර ප්&zwj;රාන්ත බලධාරීන් ක්&zwj;රීඩාංගණය අවට ආරක්ෂාව තර කර ඇත්තේ සති කිහිපයක සිටයි. මෙම තර්ජන සම්බන්ධයෙන් තවමත් නිශ්චිත තහවුරු කිරීම් නොමැති නමුත් ක්&zwj;රීඩකයින්ගේ සහ ප්&zwj;රේක්ෂකයින්ගේ ආරක්ෂාව තම ප්&zwj;රමුඛ වගකීම බව නිව්යෝක් ආණ්ඩුකාරවරයා අවධාරණය කර සිටී.",
  "timestamp": "2024-05-30 8:17",
  "url": "https://sinhala.newsfirst.lk/2024/05/30/t20-%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%89%e0%b6%b1%e0%b7%8a%e0%b6%af%e0%b7%92",
  "category": "sports",
  "category_id": 83,
  "saved_at": "2025-06-24T22:51:20.198047"
}