{
  "source": "News First",
  "headline": "චමරි අතපත්තු ජුලි මාසයේ ලොව දක්ෂතම ක්‍රිකට් ක්‍රීඩිකාවට හිමි සම්මානයේ නිර්දේශිත ලයිස්තුවට..",
  "content": "COLOMBO ( News 1st ) - ශ්‍රී ලංකා කාන්තා ක්‍රිකට් කණ්ඩායමේ නායිකා චමරි අතපත්තු අන්තර් ජාතික ක්‍රිකට් කවුන්සිලය(ICC) ජුලි මාසයේ ලොව දක්ෂතම ක්‍රිකට් ක්‍රීඩිකාවට හිමි සම්මානය සඳහා නිර්දේශ වී තිබෙනවා.චමරිගේ නායකත්වය යටතේ පසුගිය මාසයේ පැවති ආසියානු කුසලාන කාන්තා ක්‍රිකට් කුසලානය ජය ගැනීමටත් ශ්‍රී ලංකා කණ්ඩායම සමත් විය .මේ වසරේ එංගලන්ත සහ දකුණු අප්‍රිකා කාන්තා කණ්ඩායම් වලට එරෙහිව පළමු වරට ජයගත් පන්දුවාර 20යි 20 තරගාවලි සඳහා නායකත්වය ලබා දුන්නේ ද චමරි අතපත්තුයි.ඇය සමඟ මෙම සම්මානය සඳහා ඉන්දීය ක්‍රිකට් ක්‍රීඩිකා ස්මිත්‍රි මන්දනා සහ සෆාලි වර්මා ද නිර්දේශ වී ඇත.",
  "timestamp": "2024-08-06 9:35",
  "url": "https://sinhala.newsfirst.lk/2024/08/06/%e0%b6%a0%e0%b6%b8%e0%b6%bb%e0%b7%92-%e0%b6%85%e0%b6%ad%e0%b6%b4%e0%b6%ad%e0%b7%8a%e0%b6%ad%e0%b7%94-%e0%b6%a2%e0%b7%94%e0%b6%bd%e0%b7%92-%e0%b6%b8%e0%b7%8f",
  "category": "sports",
  "category_id": 83,
  "saved_at": "2025-06-24T22:51:19.984262"
}