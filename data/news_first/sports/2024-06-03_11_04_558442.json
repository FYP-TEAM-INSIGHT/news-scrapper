{
  "source": "News First",
  "headline": "ශ්‍රී ලංකාවට එරෙහි තරගයේ ජය ද.අප්‍රිකාවට...",
  "content": "COLOMBO (News 1st) - 2024 ලෝක කුසලාන ක්&zwj;රිකට් තරගාවලියේ ශ්&zwj;රී ලංකාව සහ දකුණු අප්&zwj;රිකාව තරගය ජය ගැනීමට ද.අප්&zwj;රිකාව සමත් වුණා. ප්&zwj;රේක්ෂකයන් 34,000 එකවර නැරඹීමේ පහසුකම සහිත නාසා කවුන්ටි ක්&zwj;රීඩාංගනයේ කාසියේ වාසිය හිමිකර ගත්තේ, ශ්&zwj;රී ලංකා නායක වනිඳු හසරංග යි. ඔහු පළමුවෙන් පන්දුවට පහර දීමට තීරණය කළේ ය. අද (03) දිනයේදී ශ්&zwj;රී ලංකා කණ්ඩායම දිරි ගැන්වීමට ක්&zwj;රීඩා ලෝලීන් විශාල පිරිසක් නාසා කවුන්ටි ක්&zwj;රීඩාංගනයට පැමිණ සිටියහ. තරගයේ පළමුවෙන් පන්දුවට පහරදීමට පිටියට පිවිසි ශ්&zwj;රී ලංකා කණ්ඩායම වෙනුවෙන් ඉනිම ආරම්භ කළේ, පැතුම් නිස්සංක සහ කුසල් මෙන්ඩිස්. කෙසේ නමුත් ශ්&zwj;රී ලංකා මුල් පෙළ පිතිකරුවන්ට ලකුණු අතරට පිවිසීමට දකුණු අප්&zwj;රිකා පන්දු යවන්නන් ඉඩ ලබානොදුන්නේ ය. කමිඳු මෙන්ඩිස් ලකුණු 11ක් රැස් කළ අතර, වනිඳු හසරංග සහ සදීර සමරවික්&zwj;රම ලකුණු නොලබා පිටියෙන් ඉවත් විය. ඒ අනුව ශ්&zwj;රී ලංකා මුල් පෙළ කඩුලු 6 බිඳ වැටුණේ, ලකුණු 45කදීයි. ඇන්ජලෝ මැතිව්ස් සහ දසුන් ශානක ශ්&zwj;රී ලංකා 7 වැනි කඩුල්ලට ලකුණු 23ක සබඳතාවක් ගොඩනැගූහ. දසුන් ලකුණු 9යි. මැතිව්ස් ලකුණු 16කට දැවී ගියේ ය. දක්ෂ පන්දු යැවීමක නිරත වූ අන්රියාහ් නෝකියා ලකුණු 7ට කඩුලු 4යි. තරගයේ පළමුවෙන් පන්දුවට පහර දුන් ශ්&zwj;රී ලංකා කණ්ඩායමේ සියලු දෙනා ලකුණු 77කට දැවී ගියේ 20යි 20 ලෝක කුසලාන ක්&zwj;රිකට් තරගයකදී ශ්&zwj;රී ලංකාව රැස් කළ අඩුම ලකුණු සංඛ්&zwj;යාවයි. ජයග්&zwj;රහණය සඳහා ලකුණු 78ක ඉලක්කයක් දකුණු අප්&zwj;රිකාවට හිමිවිය. දකුණු අප්&zwj;රිකාව වෙනුවෙන් පිළිතුරු ඉනිම ආරම්භ කළේ, ක්වින්ටන් ඩිකොක් සමගින් රීසා හෙන්ඩ්&zwj;රික්ස්. රීසා හෙන්ඩ්&zwj;රික්ස් ලකුණු 4යි. ක්වින්ටන් ඩිකොක් පන්දු 27කින් ලකුණු 20යි. කෙසේවෙතත් පන්දුවාර 16යි පන්දු 2කදී කඩුළු 6ක් අතැතිව ලකුණු 80ක් ලබා ගනිමින් දකුණු අප්&zwj;රිකාව තරගය ජය ගැනීමට සමත් විය. 20යි 20 තරගාවලියේ සියලු තරග එම්.ටී.වී මාධ්&zwj;ය ජාලයේ ටී.වී වන් නාලිකාව ඔස්සේ සහ,, www.sirasatv.lk වෙබ් අඩවිය ඔස්සේත්, ශ්&zwj;රී ලංකාව සහභාගී වන සියලු තරග සිරස ටී.වී නාලිකාව ඔස්සේත් ඔබට නැරඹිය හැකියි.",
  "timestamp": "2024-06-03 11:04",
  "url": "https://sinhala.newsfirst.lk/2024/06/03/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b6%ad",
  "category": "sports",
  "category_id": 83,
  "saved_at": "2025-06-24T22:51:20.191490"
}