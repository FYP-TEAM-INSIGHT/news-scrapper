{
  "source": "News First",
  "headline": "තවත් තරගයක් ඉතිරිව තිබියදීම ශ්‍රී ලංකාවට එරෙහි T20 තරගාවලිය ඉන්දියාව ජය ගනී",
  "content": "COLOMBO (News 1st) –සත්කාරක ශ්‍රී ලංකාවට එරෙහි දෙවැනි පන්දුවාර 20යි 20 ක්‍රිකට් තරගය ඉන්දියාව ඩක්වත් සහ ලුවිස් න්‍යාය අනුව කඩුලු 7කින් ජය ගත්තේ ය.පල්ලෙකැලේ ජාත්‍යන්තර ක්‍රිකට් ක්‍රීඩාංගනයේදි පැවැති තරගයේ කාසියේ වාසිය දිනූ ඉන්දීය නායක සූර්යකුමාර් යාදෙව් තීරණය කළේ, පළමුව පන්දු රැකීමටයි.පළමුව පන්දුවට පහර දුන් ශ්‍රී ලංකා කණ්ඩායම පන්දුවාර 20 තුළ කඩුලු 9ක් දැවී ලකුණු 161ක් රැස් කළේ ය.ඉන්දීය පිළිතුරු ඉනිමට වර්ෂාවෙන් බාධා එල්ල වීම නිසා ඩක්වත් සහ ලුවිස් න්‍යාය අනුව ඔවුන්ට පන්දුවාර 8 කදී හිමිවූ ඉලක්කය ලකුණු 78කි.ඉන්දීය කණ්ඩායම පන්දුවාර 6යි පන්දු 3ක් තුළ කඩුලු 3ක් පමණක් දැවී සිටියදි තරගය ජය ගත්තේ ය.ඒ අනුව තරග 3කින් සමන්විත පන්දුවාර 20යි 20 ක්‍රිකට් තරගාවලිය තරග 2ට 0ක් ලෙස ඉන්දීය කණ්ඩායම ජය තහවුරු කරගෙන අවසන් ය.",
  "timestamp": "2024-07-29 7:28",
  "url": "https://sinhala.newsfirst.lk/2024/07/29/%e0%b6%ad%e0%b7%80%e0%b6%ad%e0%b7%8a-%e0%b6%ad%e0%b6%bb%e0%b6%9c%e0%b6%ba%e0%b6%9a%e0%b7%8a-%e0%b6%89%e0%b6%ad%e0%b7%92%e0%b6%bb%e0%b7%92%e0%b7%80-%e0%b6%ad",
  "category": "sports",
  "category_id": 83,
  "saved_at": "2025-06-24T22:51:20.000798"
}