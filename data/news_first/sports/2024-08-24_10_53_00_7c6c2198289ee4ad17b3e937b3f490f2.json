{
  "id": "7c6c2198289ee4ad17b3e937b3f490f2",
  "source": "News First",
  "headline": "රාජකීයන් පැරදූ, මහනුවර ත්‍රිත්ව විද්‍යාලය 78 වැනි බ්‍රැඩ්බි පළිහ පළමු අදියර ජය ගනී...",
  "content": "COLOMBO (News 1st) - කොළඹ රාජකීය විද්‍යාලය සමග පැවැත්වෙන 78 වැනි බ්‍රැඩ්බි පළිහ රග්බි තරගයේ පළමු අදියර මහනුවර ත්‍රිත්ව විද්‍යාලය ජය ගත්තේ ය.ඒ ලකුණු 17 ට 16ක් ලෙසයි.බ්‍රැඩ්බි පළිහ රග්බි තරගයේ පළමු අදියර අද (24) කොළඹ රාජකීය විදුහල් ක්‍රිඩාංගණයේදී පැවැත් විය.එම අදියර ජය ගත් ත්‍රිත්ව විද්‍යාලය උත්සාහක දිනුමක් , දඬුවම් පහර 3ක් සහ ඩොප් ගෝලයක් මගින් ලකුණූ රැස් කළේ ය.සත්කාරක රාජකීය විද්‍යාලය ලකුණූ රැස් කළේ උත්සාහක දිනුමක් , ප්‍රවර්ථනයක් සහ දඬුවම් පහර 3කින්.මෙම තරගය අදියර දෙකකින් සමන්විත වන අතර එම අදියර දෙක අවසානයේ වැඩිම ලකුණු හිමිකර ගන්නා කණ්ඩායමට බ්‍රැඩ්බි පලිහ හිමි වේ.මෙවර බ්‍රැඩ්බි පළිහ රග්බි තරගයේ දෙවැනි අදියර සැප්තැම්බර් 7 වැනිදා මහනුවරදී පැවැත්වීමට නියමිතයි.",
  "timestamp": "2024-08-24 10:53",
  "url": "https://sinhala.newsfirst.lk/2024/08/24/%e0%b6%bb%e0%b7%8f%e0%b6%a2%e0%b6%9a%e0%b7%93%e0%b6%ba%e0%b6%b1%e0%b7%8a-%e0%b6%b4%e0%b7%90%e0%b6%bb%e0%b6%af%e0%b7%96-%e0%b6%b8%e0%b7%84%e0%b6%b1%e0%b7%94%e0%b7%80"
}