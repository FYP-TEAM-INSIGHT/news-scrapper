{
  "source": "News First",
  "headline": "T20 කාන්තා ලෝක කුසලානයේ සත්කාරකත්වය බංග්ලාදේශයෙන් එක්සත් අරාබි එමීර් රාජ්‍යට.",
  "content": "COLOMBO (News1st)-2024 පන්දුවාර 20යි 20 කාන්තා ලෝක කුසලාන ක්‍රිකට් තරගාවලියේ සත්කාරකත්වය එක්සත් අරාබි එමීර් රාජ්‍යට පිරිනමා තිබේ.මිට පෙර තරගාවලියේ සත්කාරකත්වය හිමිව තිබුණේ, බංග්ලාදේශයටයි.නමුත් වර්තමානයේ බංග්ලාදේශයේ පවතින දේශපාලනික ගැටලු හේතුවෙන් මෙම තීරණය ගැනීමට පියවර ගෙන තිබේ.අන්තර්ජාතික ක්‍රිකට් කවුන්සිල(ICC) නිල වෙබ් අඩවියේ දැක්වෙන්නේ තරගාවලිය ඔක්තෝබර් 3 වැනිදා සිට 20 වැනිදා දක්වා ඩුබායි සහ සාජාහිදී පැවැත්වීමට කටයුතු යොදා ඇති බවයි.ශ්‍රී ලංකාවේ ප්‍රධාන භාෂා ත්‍රිත්වයම ආවරණය වන නාලිකාවට හිමිකම් කියන එම්.ටී.වී. මාධ්‍ය ජාලය මෙම තරගාවලියේ දේශීය නිල විකාශන අයිතියට හිමිකම් කියනු ලැබේ.",
  "timestamp": "2024-08-20 10:52",
  "url": "https://sinhala.newsfirst.lk/2024/08/20/t20-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f",
  "category": "sports",
  "category_id": 83,
  "saved_at": "2025-06-24T22:51:18.619359"
}