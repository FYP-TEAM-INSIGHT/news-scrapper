{
  "source": "News First",
  "headline": "ඩක්වර්ත් සහ ලුවිස් න්‍යායේ සම නිර්මාණකරුවෙක් වූ ෆ්‍රෑන්ක් ඩක්වර්ත් අවසන් ගමන් යයි",
  "content": "COLOMBO (News 1st) - වර්ෂාවෙන් බලපෑමට ලක් වූ ක්&zwj;රිකට් තරගවල ප්&zwj;රතිඵල තීරණය කිරීම සඳහා ඩක්වර්ත් සහ ලුවිස් න්&zwj;යායේ සම නිර්මාණකරුවෙක් වූ ෆ්&zwj;රෑන්ක් ඩක්වර්ත් මියගොස් තිබේ. මිය යනවිට ඔහුගේ වයස අවුරුදු 84කි. විදෙස් මාධ්&zwj;ය පවසන්නේ ඔහු පසුගිය 21වැනිදා මියගොස් ඇති බවයි. ඉංග්&zwj;රීසි සංඛ්&zwj;යා ලේඛනඥයින් වන ඩක්වර්ත් සහ ටෝනි ලුවිස් විසින් නිර්මාණය කරන ලද මුල් ක්&zwj;රමය 1997 දී ප්&zwj;රථම වරට ජාත්&zwj;යන්තර ක්&zwj;රිකට් ක්&zwj;රීඩාවේ භාවිතා කරන ලද අතර පසුව එය අන්තර්ජාතික ක්&zwj;රිකට් කවුන්සිලය විසින් (ICC) විධිමත් ලෙස සකස් කර සම්මත කරගනු ලැබිණි. ඩක්වර්ත් සහ ලුවිස් යන දෙදෙනාටම 2010 වසරේදී MBE (Member of the Order of the British Empire) ප්&zwj;රදානයක් ද සිදු කළේය. ඩක්වර්ත් සහ ලුවිස් න්&zwj;යායේ අනෙක් සම නිර්මාණකරු වන ටෝනි ලුවිස් 2020 වසරේදී මිය ගියේය. මිය යනවිට ඔහුගේ වයස අවුරුදු 78කි.",
  "timestamp": "2024-06-25 7:43",
  "url": "https://sinhala.newsfirst.lk/2024/06/25/%e0%b6%a9%e0%b6%9a%e0%b7%8a%e0%b7%80%e0%b6%bb%e0%b7%8a%e0%b6%ad%e0%b7%8a-%e0%b7%83%e0%b7%84-%e0%b6%bd%e0%b7%94%e0%b7%80%e0%b7%92%e0%b7%83%e0%b7%8a-%e0%b6%b1",
  "category": "sports",
  "category_id": 83,
  "saved_at": "2025-06-24T22:51:20.144729"
}