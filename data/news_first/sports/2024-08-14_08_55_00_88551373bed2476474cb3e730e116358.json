{
  "id": "88551373bed2476474cb3e730e116358",
  "source": "News First",
  "headline": "ශ්‍රී ලංකාවට එරෙහි දෙවෙනි T20 තරගයේ ජය අයර්ලන්ත කාන්තා පිලට",
  "content": "COLOMBO ( News 1st ) - සංචාරක ශ්‍රී ලංකා කාන්තා කණ්ඩායම සමග පැවති දෙවැනි පන්දුවාර 20යි 20 ක්‍රිකට් තරගය අයර්ලන්තය ලකුණු 7කින් ජය ගෙන තිබේ.ඒ අනුව තරග දෙකකින් සමන්විත පන්දුවාර 20යි 20 තරගාවලිය තරග 1ට 1ක් ලෙස සමතත්ත්වයේ අවසන් විය.මෙම තරගය අයර්ලන්තයේ ඩබ්ලින්හිදී පැවැත්වුණි.එහි කාසියේ වාසිය දිනූ අයර්ලන්තය තීරණය කළේ, පළමුව පන්දුවට පහර දීමටයි.ඒ අනුව අයර්ලන්ත ඉනිම ආරම්භ කළේ, ඒමි හන්ටර් සමගින් ගැබී ලුවිස්.පළමු කඩුල්ල ලෙස ඒමි හන්ටර් දැවී ගියේ ලකුණු 9කදීයි.අගනා ඉනිමක් ක්‍රීඩා කළ ගැබී ලුවිස් ශතකයක් රැස් කළාය.ඕලා ප්‍රෙන්ඩර්ගාස්ට් ලකුණු 38යි. අයර්ලන්ත ක්‍රීඩිකාවන් පන්දුවාර 20 තුළ කඩුලු 3ක් දැවී රැස් කළ ලකුණු සංඛ්‍යාව 173කි.ශ්‍රී ලංකා පිළිතුරු ඉනිමේ මුල් පෙළ කඩුලු 2 ලකුණු 29කදී බිඳ වැටුණි.තුන්වැනි කඩුල්ලට පිටියේ එක්වූ ආරම්භක පිතිකරු හර්ෂිතා සමරවික්‍රම සහ කවීෂා දිල්හාරි ලකුණු 72ක සබඳතාවයක් එක්කරමින් ශ්‍රී ලංකා ඉනිම ගොඩනැගීය.හර්ෂිතා ලකුණු 65යි. කවීෂා දිල්හාරි නොදැවී ලකුණු 51ක් රැස් කළා ය.ලකුණු 174ක ඉලක්කයක් හඹා ගිය ශ්‍රී ලංකා ක්‍රීඩිකාවන්ට නියමිත පන්දුවාර 20 තුළ කඩුලු 7ක් දැවී රැස් කිරීමට හැකි වුණේ ලකුණු 166ක් පමණි.ඒ අනුව තරග දෙකකින් සමන්විත පන්දුවාර 20යි 20 තරගාවලිය තරග 1ට 1ක් ලෙස සමතත්ත්වයේ අවසන් විය.",
  "timestamp": "2024-08-14 8:55",
  "url": "https://sinhala.newsfirst.lk/2024/08/14/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b6%af"
}