{
  "source": "News First",
  "headline": "19න් පහළ 20යි20 බාලිකා ලෝක කුසලාන ක්‍රිකට් අද ඇරඹෙයි..",
  "content": "COLOMBO (News 1st) –වයස අවුරුදු 19න් පහළ 20යි 20 බාලිකා ලෝක කුසලාන ක්‍රිකට් තරගාවලිය අද මලයාසියාවේදී ආරම්භ වෙයි.මෙවර තරගාවලියට එක්වන කණ්ඩායම් සංඛ්‍යාව, 16 කි.මනුදි නානායක්කාරගේ නායකත්වයෙන් යුත් ශ්‍රී ලංකා කණ්ඩායම ඒ කාණ්ඩයෙන් තරග කරයි. එම කාණ්ඩයෙන් තරග කරන අනෙකුත් කණ්ඩායම් වන්නේ සත්කාරක මලයාසියාව, බටහිර ඉන්දීය කොදෙව් සහ වත්මන් ලෝක ශූර ඉන්දීය කණ්ඩායමයි.තරගාවලිය ආරම්භ කරමින් අද දිනයේ තරග 6 ක් පැවැත්වීමට සැලසුම් කර තිබේ.ශ්‍රී ලංකාව සහභාගී වන පළමු තරගය හෙට සත්කාරක මලයාසියාවට එරෙහිව පැවැත්වීමට නියමිතයි.පෙබරවාරි 2 වැනිදා දක්වා පැවැත්වෙන මෙම තරගාවලියේ නිල දේශීය විකාශන අයිතිය හිමිව ඇත්තේ, සිරස TV, TV1 හා ශක්ති TV නාලිකා හිමි සීමාසහිත MTV චැනල් පෞද්ගලික සමාගමටයි.",
  "timestamp": "2025-01-18 7:25",
  "url": "https://sinhala.newsfirst.lk/2025/01/18/19%e0%b6%b1%e0%b7%8a-%e0%b6%b4%e0%b7%84%e0%b7%85-20%e0%b6%ba%e0%b7%9220-%e0%b6%b6%e0%b7%8f%e0%b6%bd%e0%b7%92",
  "category": "sports",
  "category_id": 83,
  "saved_at": "2025-06-24T22:51:16.765843"
}