{
  "source": "News First",
  "headline": "T20 ලෝක කුසලාන තරගාවලියේ නේපාලය පැරදු නෙදර්ලන්තයට කඩුලු 6ක ජයක්",
  "content": "COLOMBO (News 1st) - 2024 පන්දුවාර 20යි 20 ලෝක කුසලාන ක්&zwj;රිකට් තරගාවලියේ නේපාලය සමග පැවති තරගය නෙදර්ලන්තය කඩුලු 6කින් ජය ගෙන තිබේ. තරගාවලියේ ඩී කාණ්ඩයේ මූලික වටයේ තරගයක් වූ මෙය පැවැත්වුණේ, අමෙරිකාවේ ඩලස්හි ග්&zwj;රෑන්ඩ් ප්&zwj;රේරි ක්&zwj;රීඩාංගණයේයි. තරගයේ පළමුව පන්දුවට පහර දුන් නේපාල කණ්ඩායමේ සියලු දෙනා පන්දුවාර 19යි පන්දු 2ක් තුළ ලකුණු 106කට දැවී ගියේ ය. නායක රෝහිත් පවුඩෙල් ලකුණු 35යි. ටිම් ප්&zwj;රින්ගල් සහ ලෝගන් වෑන් බික් අතරේ කඩුලු 3 බැගින් බෙදී ගියේ ය. ඒ අනුව ලකුණු 107ක ඉලක්කයක් හඹා ගිය නෙදර්ලන්තය පන්දුවාර 18යි පන්දු 4ක් තුළ කඩුලු 4ක් පමණක් දැවී සිටියදී තරගය ජය ගෙන තිබේ. ආරම්භක පිතිකරු මැක්ස් ඔ ඩවුඩ් නොදැවී ලකුණු 54යි. මෙවර පන්දුවාර 20යි 20 ලෝක කුසලාන ක්&zwj;රිකට් තරගාවලියේ සියලු තරග MTV මාධ්&zwj;ය ජාලයේ TV1 නාලිකාව ඔස්සේ සහ www.sirasatv.lk වෙබ් අඩවිය ඔස්සේත්, ශ්&zwj;රී ලංකාව සහභාගී වන සියලු තරග සිරස TV නාලිකාව ඔස්සේත් ඔබට නැරඹිය හැකියි.",
  "timestamp": "2024-06-05 8:26",
  "url": "https://sinhala.newsfirst.lk/2024/06/05/t20-%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%ad%e0%b6%bb%e0%b6%9c%e0%b7%8f%e0%b7%80",
  "category": "sports",
  "category_id": 83,
  "saved_at": "2025-06-24T22:51:20.188491"
}