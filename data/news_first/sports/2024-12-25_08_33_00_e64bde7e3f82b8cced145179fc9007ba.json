{
  "id": "e64bde7e3f82b8cced145179fc9007ba",
  "source": "News First",
  "headline": "2025 ICC ශූරයින්ගේ කුසලාන ක්‍රිකට් තරගාවලියේ තරග කාලසටහන එළිදකී",
  "content": "COLOMBO (News 1st) - 2025 ICC ශූරයින්ගේ කුසලාන ක්‍රිකට් තරගාවලියේ තරග කාලසටහන එළි දක්වා තිබේ.කණ්ඩායම් 8ක් එක්වන තරගාවලියේ මූලික වටයේ තරග පැවැත්වෙන්නේ, ඒ සහ බී ලෙස කාණ්ඩ 2කිනි.තරගාවලිය ලබන වසරේ පෙබරවාරි 19 වැනි දා පකිස්ථානයේ කරච්චිහිදී ආරම්භ වේ.මාර්තු පළමු වැනි දා අවසන් පූර්ව වටයේ තරග ආරම්භ වන අතර අවසන් මහා තරගය මාර්තු 9 වැනි දා ලාහෝර්හිදී පැවැත්වීමට නියමිතයි.කෙසේ නමුත්, මෙම තරගාවලියේ ඉන්දීය කණ්ඩායම සහභාගී වන තරග සියල්ලම ඩුබායිහිදී පැවැත්වීමට කටයුතු යොදා තිබේ.ඒ අනුව ඉන්දීය කණ්ඩායම අවසන් මහා තරගයට සුදුසුකම් ලැබුවහොත් එම තරගය ද ඩුබායිහිදී පැවැත්වෙනු ඇති.2024 වසරේ සිට 2027 වසර දක්වා ඉන්දියාව සහ පකිස්ථානය අතර කිසිදු ICC තරගයක් අදාළ රටවල් දෙකේදී නොපවත්වන බවට අන්තර්ජාතික ක්‍රිකට් කවුන්සිලය පසුගිය දා නිවේදනය කළේ ය.",
  "timestamp": "2024-12-25 8:33",
  "url": "https://sinhala.newsfirst.lk/2024/12/25/2025-icc-%e0%b7%81%e0%b7%96%e0%b6%bb%e0%b6%ba%e0%b7%92%e0%b6%b1%e0%b7%8a%e0%b6%9c%e0%b7%9a-%e0%b6%9a"
}