{
  "source": "News First",
  "headline": "කසක්ස්ථානය පරාජය කළ ශ්‍රී ලංකාව ආසියානු රග්බි පළමු කොටසේ ශූරතාව දිනා ගනී.",
  "content": "COLOMBO (News 1st) - ශ්&zwj;රී ලංකාව ආසියානු රග්බි පළමු කොටසේ ශූරතාවය දිනා ගත්තේ ය. ඒ අවසන් මහා තරගයේදී කසක්ස්ථානය පරාජය කරමිනි. ආසියානු රග්බි පළමු කොටසේ ශූරතාවලිය ශ්&zwj;රී ලංකාවේ සත්කාරකත්වයෙන් පැවැති අතර තරගාවලියේ අවසන් තරග ඊයේ ක්&zwj;රියාත්මක වූයේ කොළඹ තුරඟ තරග පිටියේදී යි මෙලෙස ශ්&zwj;රී ලංකාව තුළ ජාත්&zwj;යන්තර මට්ටමේ රග්බි තරගාවලියක් පැවැත්වූයේ වසර 11කට පසුවීම විශේෂත්වයකි. තරගාවලියේ තුන්වැනිස්ථානය සඳහා පැවැති තරගය ඉන්දියාව පරාජය කරමින් කටාර් කණ්ඩායම ලකුණු 34ට 25ක් ලෙස ජය ගත්තේ ය. ශ්&zwj;රී ලංකාව සහ කසක්ස්ථානය අතර අවසන් මහා තරගය නැරඹීම සඳහා විශාල ප්&zwj;රේක්ෂක පිරිසක් එක්ව සිටියහ. තරගයේ පළමු අර්ධයේදී , තරගය තම ග්&zwj;රහණයට ගැනීමට සත්කාරක ශ්&zwj;රී ලංකාව සමත් විය. ඒ ප්&zwj;රතිවාදී කසක්ස්ථානය ක්&zwj;රීඩකයින්ට ලකුණකට හෝ අවසර නොදෙමිණි. ශ්&zwj;රී ලංකාව පළමු අර්ධය ලකුණු 31ට 0ක් ලෙස පෙරමුණ ගැනීමට සමත් විය. දෙවැනි අර්ධයේදී ශ්&zwj;රී ලංකාව තවත් ලකුණු 14ක් රැස් කළ අතර ප්&zwj;රතිවාදී කසක්ස්ථානයට එම අර්ධය තුළදී රැස් කිරීමට හැකිවූයේ ලකුණු 7ක් පමණි. ශ්&zwj;රී ලංකා ක්&zwj;රීඩකයින් උත්සාහක දිනුම් 7ක් සහ ප්&zwj;රවර්තන 5ක් මගින් ලකුණු රැස් කළ අතර කසක්ස්ථානය ලකුණු රැස් කළේ, උත්සාහක දිනුමක් සහ ප්&zwj;රවර්තනයක් මගින්. ඒ අනුව ලකුණු 45ට 7ක් ලෙස ශ්&zwj;රී ලංකාව අවසන් මහා තරගය ජය ගත්තේ ය.",
  "timestamp": "2024-05-05 7:06",
  "url": "https://sinhala.newsfirst.lk/2024/05/05/%e0%b6%9a%e0%b7%83%e0%b6%9a%e0%b7%8a%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba-%e0%b6%b4%e0%b6%bb%e0%b7%8f%e0%b6%a2%e0%b6%ba-%e0%b6%9a%e0%b7%85",
  "category": "sports",
  "category_id": 83,
  "saved_at": "2025-06-24T22:51:20.213562"
}