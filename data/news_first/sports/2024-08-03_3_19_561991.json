{
  "source": "News First",
  "headline": "තරුෂි‌ට මීටර 800 ඔලිම්පික් Semi Final අවස්ථාව අහිමි වෙයි",
  "content": "COLOMBO (News 1st) - ශ්‍රී ලංකාවේ තරුෂි කරුණාරත්නට 2024 පැරිස් ඔලිම්පික් උළලේ මීටර 800 කාන්තා ධාවන ඉසව්වේ රෙපෙචාජ් වටයේ සිව්වැනි තරගයේ 7වැනි ස්ථානය හිමිවිය. ඔලිම්පික් ඉතිහාසයේ පළමු වතාවට පැරිස් ඔපිම්පික් උළෙලේදී තෝරා ගත් ධාවන ඉසව් කිහිපයක මූලික වටයේ තරගවලින් ඉවත් වන ක්‍රීඩක ක්‍රීඩිකාවන් සඳහා අවසන් පුර්ව වටයට පිවිසීමට රෙපර්චාජ් (Repechage) නම් තරග අවස්ථාවක් හිමිවුණි. තරුෂි එම රෙපෙචාජ් තරග වටයේ සිව්වැනි තරගය අවසන් කළේ, මිනිත්තු 2යි තත්ත්පර 6යි දශම 6යි 6ක කාලයකින්ය. මෙම රෙපචාජ් තරග වටයේ තරගවලදී පළමුවැන්නාට පමණක් අවසන් පූර්ව වටයට පිවිසීමේ අවස්ථාව හිමිවන බැවින් තරුෂිට අවසන් පූර්ව වටයේ ස්ථානය අහිමිවිය.",
  "timestamp": "2024-08-03 3:19",
  "url": "https://sinhala.newsfirst.lk/2024/08/03/%e0%b6%ad%e0%b6%bb%e0%b7%94%e0%b7%82%e0%b7%92%e2%80%8c%e0%b6%a7-%e0%b6%b8%e0%b7%93%e0%b6%a7%e0%b6%bb-800-%e0%b6%94%e0%b6%bd%e0%b7%92",
  "category": "sports",
  "category_id": 83,
  "saved_at": "2025-06-24T22:51:19.987269"
}