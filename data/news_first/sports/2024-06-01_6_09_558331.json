{
  "source": "News First",
  "headline": "T20 ලෝක කුසලාන ක්‍රිකට් සංග්‍රාමය හෙට ඇරඹෙයි.. : තරගාවලියේ සජීව විකාශයට MTV මාධ්‍ය ජාලයේ සියල්ල සූදානම්!",
  "content": "COLOMBO (News 1st) - 9 වැනි පන්දුවාර 20යි 20 ලෝක කුසලාන ක්&zwj;රිකට් තරගාවලිය හෙට (02) ආරම්භවීමට නියමිත වේ. ඒ, අමෙරිකාවේ සහ බටහිර ඉන්දීය කොදෙව්හි සත්කාරකත්වයෙනි. ක්&zwj;රිකට් ක්&zwj;රීඩාවට ආගන්තුක අමෙරිකාව පළමුවරට සහභාගී වන ලෝක කුසලාන තරගාවලිය මෙයයි. ඔවුන්ට ලෝක කුසලාන වරම් හිමි වූයේ මෙවර තරගාවලියට සමසත්කාරකත්වය දැරීම හේතුවෙනි. කණ්ඩායම් 20ක් සහභාගී වන තරගාවලියේ මූලික වටයේ තරග A සිට D දක්වා කාණ්ඩ 4කින් පැවැත්වෙනු ඇති. වත්මන් ලෝක ශූර එංගලන්තය, ඔස්ට්&zwj;රේලියාව, ඉන්දියාව, නවසීලන්තය, පකිස්ථානය, දකුණු අප්&zwj;රිකාව, ශ්&zwj;රී ලංකාව, බංග්ලාදේශය සහ ඇෆ්ගනිස්ථානය මෙවර තරගාවලියට එක්වන ප්&zwj;රබල කණ්ඩායම් අතරට අයත්ය. එමෙන්ම අමෙරිකාව, කැනඩාව සහ උගන්ඩාව මෙවර 20යි 20 ලෝක කුසලාන ක්&zwj;රිකට් තරගාවලියට පළමුවරට එක්වන කණ්ඩායම් වේ. වනිඳු හසරංග ප්&zwj;රමුඛ ශ්&zwj;රී ලංකාව මූලික වටයේදී තරග කරන්නේ D කාණ්ඩයෙනි. තරගාවලිය ආරම්භ කරමින් පළමු තරගය සත්කාරක අමෙරිකාව සහ කැනඩාව අතර ටෙක්සාස් ප්&zwj;රාන්තයේ ඩලස්හි ග්&zwj;රෑන්ඩ් ප්&zwj;රේරි ක්&zwj;රීඩාංගණයේදී හෙට (02) මෙරට වේලාවෙන් උදෑසන 6.00 ට ආරම්භ වීමට නියමිතයි. 2024 පන්දුවාර 20යි 20 ලෝක කුසලාන ක්&zwj;රිකට් තරගාවලියේ නිල දේශීය විකාශන අයිතිය සිරස TV, TV1 හා ශක්ති TV නාලිකා හිමි සීමාසහිත MTV චැනල් පුද්ගලික සමාගමට හිමිව තිබේ. රටේ ප්&zwj;රධාන භාෂා ත්&zwj;රිත්වයම ආවරණය වන නාලිකාවලට හිමිකම් කියන MTV මාධ්&zwj;ය ජාලයෙන් මෙවරත් එම තරග විකාශය කෙරෙන්නේ නව තාක්ෂණය උපයෝගී කර ගනිමින් විශේෂඥ විචාරයක් ද සමගිනි. ස්ටයින් ග්&zwj;රිඩ් ලයින් විෂන්, ස්ටයින් ස්ටියර් ට්&zwj;රැක් ප්&zwj;රෝ ඇතුළු තාක්ෂණය යොදාගෙන හෙට සිට තරගාවලියේ සියලු තරග සජීව ලෙස ඔබ වෙත ගෙන ඒමට අපි සූදානම්ය.",
  "timestamp": "2024-06-01 6:09",
  "url": "https://sinhala.newsfirst.lk/2024/06/01/t20-%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%9a%e0%b7%8a%e2%80%8d%e0%b6%bb%e0%b7%92",
  "category": "sports",
  "category_id": 83,
  "saved_at": "2025-06-24T22:51:20.194001"
}