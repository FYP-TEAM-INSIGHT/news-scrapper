{
  "source": "News First",
  "headline": "තරුෂි කරුණාරත්නගේ ක්‍රීඩා ඇඳුම් කට්ටලය ජාත්‍යන්තර ඔලිම්පික් කෞතුකාගාරයට",
  "content": "COLOMBO ( News 1st ) - ශ්‍රී ලංකා ධාවන ශූරී තරුෂි කරුණාරත්න මෙවර පැරිස් ඔලිම්පික් උළෙලේදී භාවිත කළ ධාවන ඇදුම් කට්ටලය ජාත්‍යන්තර ඔලිම්පික් කමිටුවට අයත් කෞතුකාගාරයේ ප්‍රදර්ශනය කිරීම සඳහා පරිත්‍යාග කර ඇත.ජාත්‍යන්තර ඔලිම්පික් කමිටුවට අයත් කෞතුකාගාරය පිහිටා තිබෙන්නේ ස්විට්සර්ලන්තයේ ය.එහි ප්‍රදර්ශනය කිරීම සඳහා ශ්‍රී ලංකා ධාවන ශූරී තරුෂි කරුණාරත්න පැරිස් ඔලිම්පික් උළෙලේදී භාවිත කළ ඇදුම් කට්ටලය භාරදී ඇත්තේ ජාත්‍යන්තර ඔලිම්පික් කමිටු කෞතුකාගාරයේ ප්‍රදර්ශන හා වැඩසටහන් පිළිබඳවන ජ්‍යෙෂ්ඨ කළමනාකරු ඈන් ජැකාර්ඩ් මහත්මියටයි.එම ඇඳුම් කට්ටලයේ තරුෂි කරුණාරත්න සිය අත්සන ද සටහන් කර ඇත.",
  "timestamp": "2024-08-06 10:45",
  "url": "https://sinhala.newsfirst.lk/2024/08/06/%e0%b6%ad%e0%b6%bb%e0%b7%94%e0%b7%82%e0%b7%92-%e0%b6%9a%e0%b6%bb%e0%b7%94%e0%b6%ab%e0%b7%8f%e0%b6%bb%e0%b6%ad%e0%b7%8a%e0%b6%b1%e0%b6%9c%e0%b7%9a-%e0%b6%9a%e0%b7%8a",
  "category": "sports",
  "category_id": 83,
  "saved_at": "2025-06-24T22:51:19.983734"
}