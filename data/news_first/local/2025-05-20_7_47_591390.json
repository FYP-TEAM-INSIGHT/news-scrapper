{
  "source": "News First",
  "headline": "ලුණු ආනයනයට ගැසට් පත්‍රයක් නිකුත් කෙරේ...",
  "content": "COLOMBO (News 1st) - ලුණු ආනයනය කිරිම සදහා ගැසට් පත්‍රයක් නිකුත් කර තිබේ.ආනයන පාලක ජනරාල් උපුල්මලී ප්‍රේමතිලක මහත්මිය සඳහන් කළේ, ලබන මස 10 වැනිදා දක්වා ලුණු ආනයනය කිරිමට හැකි වන ලෙස ගැසට් පත්‍රය නිකුත් කර ඇති බවයි.ඒ අනුව ලුණු ආනයනය කිරිම සදහා බලපත්‍රයක් අවශ්‍ය වන්නේ නැත.සෞඛ්‍ය අමාත්‍යාංශයේ නිර්දේශ ඇති ඕනෑම අනයනකරුවෙකුට ලුණු ගෙන්විය හැකි බව ඇය සඳහන් කළාය.ඒ යටතේ අයඩිනීකරණය කර නොමැති සහ කෑමට ගන්නා ලුණු ආනයනය කිරිමට හැකියාව ඇතැයි ආනයන පාලක ජනරාල් උපුල්මලී ප්‍රේමතිලක මහත්මිය සදහන් කළා ය.මේ අතර වෙළද වාණිජ හා ආහාර සුරක්ෂිතා අමාත්‍ය වසන්ත සමරසිංහ මහතා සඳහන් කළේ අද(20) දිනයේ පරිභෝජනයට ගන්නා ලුණු මෙට්ට්‍රික් ටොන් 250ක් මෙරටට ආනයනය කෙරෙන බවයි.බදාදා,බ්‍රහස්පතින්දා සහ සිකුරාදා දිනයන්හිදි ආනයනය කෙරෙන ලුණු මෙරටට ලැබෙනු ඇතැයි ද අමාත්‍යවරයා ප්‍රකාශ කළේ ය.ඉන්දියාවෙන් එම ලුණු ආනයනය කිරිමට නියමිතයි.ආනයන සීමා ලිහිල් කරමින් ලුණු ආනයනය කිරීම සඳහා පසුගිය 15 වැනිදා රැස් වූ කැබිනට් මණ්ඩලයෙද අනුමැතිය හිමිවිය.",
  "timestamp": "2025-05-20 7:47",
  "url": "https://sinhala.newsfirst.lk/2025/05/20/%e0%b6%bd%e0%b7%94%e0%b6%ab%e0%b7%94-%e0%b6%86%e0%b6%b1%e0%b6%ba%e0%b6%b1%e0%b6%ba%e0%b6%a7-%e0%b6%9c%e0%b7%90%e0%b7%83%e0%b6%a7%e0%b7%8a-%e0%b6%b4%e0%b6%ad",
  "category": "local",
  "category_id": 81,
  "saved_at": "2025-06-24T22:51:15.153759"
}