{
  "source": "News First",
  "headline": "නිරිත දිග මෝසම් තත්ත්වය දිවයින හරහා ක්‍රමයෙන් ස්ථාපිත වෙයි - කාලගුණ විද්‍යා දෙපාර්තමේන්තුව",
  "content": "COLOMBO (News 1st) - නිරිත දිග මෝසම් තත්ත්වය දිවයින හරහා ක්‍රමයෙන් ස්ථාපිත වෙමින් ඇතැයි කාලගුණ විද්‍යා දෙපාර්තමේන්තුව පවසයි.එහි බලපෑමෙන් බස්නාහිර, සබරගමුව, වයඹ, මධ්‍යම පළාත්වල මෙන්ම ගාල්ල, මාතර දිස්ත්‍රික්කවලට විටින් විට වැසි හෝ ගිගුරුම් සහිත වැසි ඇති විය හැකියි.බස්නාහිර සහ සබරගමුව පළාත්වලට මෙන්ම ගාල්ල, මාතර, පුත්තලම, නුවරඑළිය සහ මහනුවර දිස්ත්‍රික්කවල ඇතැම් ස්ථානවලට මිලිමීටර් 50ක පමණ තරමක තද වැසි ඇති විය හැකි බව කාලගුණ අනාවැකියේ සඳහන් වේ.මධ්‍යම කඳුකරයේ බටහිර බෑවුම් ප්‍රදේශවල සහ උතුරු, උතුරුමැද, වයඹ සහ දකුණු පළාත්වලත්, ත්‍රිකුණාමලය දිස්ත්‍රික්කයේ විටින් විට පැයට කිලෝමීටර් 30- 40 දක්වා තරමක තද සුළං ද ඇති විය හැකියි.තද සුළං හා අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙන්නේය.",
  "timestamp": "2025-05-21 1:20",
  "url": "https://sinhala.newsfirst.lk/2025/05/21/%e0%b6%b1%e0%b7%92%e0%b6%bb%e0%b7%92%e0%b6%ad-%e0%b6%af%e0%b7%92%e0%b6%9c-%e0%b6%b8%e0%b7%9d%e0%b7%83%e0%b6%b8%e0%b7%8a-%e0%b6%ad%e0%b6%ad%e0%b7%8a%e0%b6%ad",
  "category": "local",
  "category_id": 81,
  "saved_at": "2025-06-24T22:51:15.118730"
}