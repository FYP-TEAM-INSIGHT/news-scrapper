{
  "id": "c45bc9cd78ffa8a4afa233c80097b3fe",
  "source": "News First",
  "headline": "අද සිට වැස්ස යළි වැඩිවෙයි....",
  "content": "COLOMBO (News 1st) - අද(29) සවස් කාලයේ සිට දිවයිනේ නිරිත දිග කොටසට පවතින වැසි තත්ත්වයේ වැඩි වීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසයිබස්නාහිර සහ සබරගමුව පළාත් වලට මෙන්ම නුවරඑළිය , මහනුවර , ගාල්ල සහ මාතර දිස්ත්‍රික්කවල ඇතැම් ස්ථාන වලට මිලිමීටර් 75ක පමණ තද වැසි ඇති විය හැකියි.මධ්‍යම කඳුකරයේ බටහිර බෑවුම් ප්‍රදේශ වලත් උතුරු , උතුරුමැද සහ වයඹ පළාත් වලත් හම්බන්තොට සහ ත්‍රිකුණාමලය දිස්ත්‍රික්කවල විටින් විට පැයට කිලෝමීටර් 50 - 60 දක්වා තද සුළං ද ඇති විය හැකි බව කාලගුණ අනාවැකියේ සඳහන් වේ.දිවයිනේ සෙසු ප්‍රදේශ වලට ද තද පැයට කිලෝමීටර් 30 - 40 පමණ දක්වා තද සුළං ද ඇති විය හැකිය.මේ අතර ඇතැම් මුහුදු ප්‍රදේශ වල සුළගේ වේගය ද ඉහළ යා හැකි බව කාලගුණ විද්‍යා දෙපාර්තමේන්තුව ජනතාවට දැනුම් දෙයි.",
  "timestamp": "2025-05-29 7:33",
  "url": "https://sinhala.newsfirst.lk/2025/05/29/%e0%b6%85%e0%b6%af-%e0%b7%83%e0%b7%92%e0%b6%a7-%e0%b7%80%e0%b7%90%e0%b7%83%e0%b7%8a%e0%b7%83-%e0%b6%ba%e0%b7%85%e0%b7%92-%e0%b7%80%e0%b7%90%e0%b6%a9"
}