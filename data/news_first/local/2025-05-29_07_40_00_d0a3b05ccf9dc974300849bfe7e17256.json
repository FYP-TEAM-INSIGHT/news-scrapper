{
  "id": "d0a3b05ccf9dc974300849bfe7e17256",
  "source": "News First",
  "headline": "ලබන දෙවැනිදා සිට ජාතික බදු සතියක් ප්‍රකාශයට පත් කෙරේ.",
  "content": "COLOMBO (News 1st) - ජාතික බදු සතියක් ප්‍රකාශයට පත්කර තිබේ. ඒ , ලබන දෙවැනිදා සිට 08 වැනිදා දක්වායි.රාජ්‍ය ආදායම් පරිපාලන ප්‍රතිසංස්කරණ හා නවීකරණ කාර්යාංශයේ ජනාධිපති ජ්‍යේෂ්ඨ අතිරේක ලේකම් නිශාන්ත ජයවීර මහතා සඳහන් කළේ,මෙමගින් රජයේ බදු ආදායම ඉහළ දැමීමට සැලසුම් කර ඇති බවයි.රේගුව , දේශීය ආදායම් බදු දෙපාර්තමේන්තුව සහ සුරා බදු දෙපාර්තමේන්තුව මගින් එම සතිය තුළ ජනතාව දැනුවත් කිරීම සඳහා දිවයිනම ආවරණය වන පරිදි විවිධ වැඩසටහන් ද සංවිධානය කර තිබේ.ජාතික බදු සතිය ලබන සඳුදා ජනාධිපති අනුර කුමාර දිසානායක මහතාගේ ප්‍රධානත්වයෙන් ආරම්භ කිරිමට නියමිතයි.",
  "timestamp": "2025-05-29 7:40",
  "url": "https://sinhala.newsfirst.lk/2025/05/29/%e0%b6%bd%e0%b6%b6%e0%b6%b1-%e0%b6%af%e0%b7%99%e0%b7%80%e0%b7%90%e0%b6%b1%e0%b7%92%e0%b6%af%e0%b7%8f-%e0%b7%83%e0%b7%92%e0%b6%a7-%e0%b6%a2%e0%b7%8f%e0%b6%ad"
}