{
  "id": "35a2ec55327cfbc1d831a68a61e2e523",
  "source": "News First",
  "headline": "මනුෂ්‍ය ඝාතනවලට සම්බන්ධ සිරකරුවන් ජනාධිපති පොදු සමාව භාවිතා කර නිදහස් කර ඇති බවට අනාවරණයක්...",
  "content": "COLOMBO (News1st) - මනුෂ්‍ය ඝාතනවලට සම්බන්ධ සිරකරුවන් ජනාධිපති පොදු සමාව භාවිතා කර නිදහස් කර ඇති බවට අනාවරණ වී ඇතැයි වැඩබලන පොලිස්පති නීතීඥ ප්‍රියන්ත විරසූරිය මහතා පවසයි.වැඩබලන පොලිස්පතිවරයා සඳහන් කළේ, සිරකරුවන් නිදහස් කිරිම සම්බන්ධයෙන් අපරාධ පරික්ෂණ දෙපාර්තමේන්තුව කළ විමර්ෂණවලදී ඒ බව තහවරු වූ බවයි.අධිකරණ අමාත්‍යාංශයේ නිළධාරින්ගෙන් කළ ප්‍රශ්ණ කිරිම්වලිදී මනුෂ්‍ය ඝාතන වලට සම්බන්ධ සිරකරුවන් ජනාධිපති පොදු සමාව යටතේ නිදහස් කර ඇතැයි වැඩිදුරටත් තහවුරු වී තිබේ.ජනපති අනුමැතියෙන් තොරව රැදවියන් 247 දෙනෙකු අවස්ථා තුනකදී නිදහස් කර ඇතැයි, අනාවරණ වී තිබේ.පොලීසිය පැවසුවේ, අදාළ රැදවියන් පිරිස නත්තල් දිනය, නිදහස් දිනය වෙසක් සැමරුමට සමගාමීව නිදහස් කර ඇති බවයි.අනුමැතිය සදහා ජනාධිපතිවරයාට ලේඛණය යොමු කරන දිනයත්, රැදවියන්ට නිදහස ලබා දෙන දිනයත් අතර කාලයේදී ජනපති පොදු සමාව ලබා දිය හැකි කොන්දේසී සපුරා ඇතැයි පවසමින් එම පිරිසට නිදහස දී ඇතැයි,විමර්ශන වලදී අනාවරණ වී තිබේ.",
  "timestamp": "2025-06-20 8:12",
  "url": "https://sinhala.newsfirst.lk/2025/06/20/%e0%b6%b8%e0%b6%b1%e0%b7%94%e0%b7%82%e0%b7%8a%e2%80%8d%e0%b6%ba-%e0%b6%9d%e0%b7%8f%e0%b6%ad%e0%b6%b1%e0%b7%80%e0%b6%bd%e0%b6%a7-%e0%b7%83%e0%b6%b8%e0%b7%8a%e0%b6%b6"
}