{
  "id": "b0bcbad1aa40a5e7da650564ac9ce3f9",
  "source": "hirunews",
  "headline": "ඊශ්‍රායලය සටන් විරාමය රැක ගතහොත්, ඉරානයද එය කඩ නොකරන බව ඉරාන ජනපති පවසයි",
  "content": "මැදපෙරදිග ආතතීන් වැඩි වී ඇති පසුබිමක, ඉරානයේ ජනාධිපති මසූද් පෙෂෙෂ්කියන් ප්‍රකාශ කර ඇත්තේ ඊශ්‍රායලය (සියොන්වාදී පාලනය) සටන් විරාමයට ගරු කරන්නේ නම්, ඉරානයද එය කඩ නොකරන බවයි. මෙම ප්‍රකාශය මැලේසියානු අගමැති අන්වර් ඊබ්‍රාහිම් සමඟ දුරකථන සංවාදයකදී සිදු කර ඇති අතර, එය ඉරාන ජනාධිපති කාර්යාලයේ වෙබ් අඩවියේ සඳහන්.මේ අතර, එක්සත් ජනපද ජනාධිපති ඩොනල්ඩ් ට්‍රම්ප්, යානය තුළදී මාධ්‍යවේදීන් අමතමින් කියා සිටියේ, ඉරානයේ \"පාලන තන්ත්‍ර වෙනසක්\" තමාට අවශ්‍ය නොවන බවයි. එවැනි පාලන තන්ත්‍ර වෙනසක් මගින් අවුල් සහගත තත්ත්වයක් ඇති විය හැකි බවට ඔහු විශ්වාසය කරන බවයි එහිදී සඳහන් කර ඇත්තේ. දින කිහිපයකට පෙර සමාජ මාධ්‍ය සටහනකින් ඉරානයේ පාලන තන්ත්‍ර වෙනසක් ගැන ඉඟි කර තිබූ ට්‍රම්ප්ගේ මෙම ප්‍රකාශය, ඔහුගේ පෙර අදහස්වලට පටහැනි බවත් විදෙස් මාධ්‍ය වාර්තාවේ සඳහන්.",
  "timestamp": "2025-06-24T19:50:20",
  "url": "https://hirunews.lk/408225/iranian-president-says-if-israel-upholds-ceasefire-iran-will-not-violate-it",
  "category": "PoliticsAndGovernance",
  "subcategory": "InternationalPolitics",
  "persons": [
    "මසූද් පෙෂෙෂ්කියන්",
    "අන්වර් ඊබ්‍රාහිම්",
    "ඩොනල්ඩ් ට්‍රම්ප්"
  ],
  "locations": [
    "ඉරානය",
    "ඊශ්‍රායලය",
    "මැලේසියාව"
  ],
  "events": [
    "සටන් විරාමය",
    "මැදපෙරදිග ආතතීන්",
    "පාලන තන්ත්‍ර වෙනසක්"
  ],
  "organizations": [
    "ඉරාන ජනාධිපති කාර්යාලය",
    "එක්සත් ජනපද ජනාධිපති"
  ]
}