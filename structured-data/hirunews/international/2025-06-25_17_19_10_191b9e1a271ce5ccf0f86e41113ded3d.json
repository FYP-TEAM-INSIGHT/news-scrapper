{
  "id": "191b9e1a271ce5ccf0f86e41113ded3d",
  "source": "hirunews",
  "headline": "චීන විදෙස් ඇමති හදිසියේම ඉන්දියාවේ ආරක්ෂක උපදේශක හමුවෙයි",
  "content": "ඉන්දියාවේ ජාතික ආරක්ෂක උපදේශක අජිත් දොවාල් සහ චීන විදේශ අමාත්‍ය වැන්ග් යී අතර හමුවක් සිදුව තිබෙන බව එරට මාධ්‍ය වාර්තා කරනවා. ඒ, ඉන්දීය ජාතික ආරක්ෂක උපදේශකවරයාගේ චීන සංචාරය අතරතුරදීයි. එහි දී ඉහළ පෙළේ රාජ්‍ය තාන්ත්‍රිකයින් දෙදෙනා ඉන්දු-චීන සබඳතාවල මෑත කාලීන වර්ධනයන් සමාලෝචනය කළ බවයි ඉන්දීය මාධ්‍ය වාර්තා කරන්නේ. දෙරටේ ජනතාව අතර සබඳතා වැඩි දියුණු කිරීම ඇතුළුව ද්විපාර්ශ්වික සබඳතාවල සමස්ත සංවර්ධනය ප්‍රවර්ධනය කිරීමේ අවශ්‍යතාවය ද ඔවුන් එහිදී අවධාරනය කර තිබෙනවා. එහි දී කලාපයේ සාමය සහ ස්ථාවරත්වය පවත්වා ගැනීම සඳහා ත්‍රස්තවාදයට එහි සියලු ආකාරවලින් සහ ප්‍රකාශනයන්ගෙන් ප්‍රතිරෝධය දැක්වීමේ අවශ්‍යතාවය ඉන්දියාවේ ජාතික ආරක්ෂක උපදේශක අජිත් දෝවාල් අවධාරණය කර ඇති බවත් එම මාධ්‍ය වාර්තා සඳහන් කරනවා. ඊට අමතරව මෙම හමුවේ දී ද්විපාර්ශ්වික, කලාපීය සහ ගෝලීය ගැටළු පිළිබඳව ද සාකච්ඡා කර තිබෙන බවයි එම මාධ්‍ය වාර්තාවල දැක්වෙන්නේ.",
  "timestamp": "2025-06-25T17:19:10",
  "url": "https://hirunews.lk/408344/chinese-foreign-minister-meets-indias-national-security-advisor-in-surprise-meeting",
  "category": "PoliticsAndGovernance",
  "subcategory": "InternationalPolitics",
  "persons": [
    "අජිත් දොවාල්",
    "වැන්ග් යී"
  ],
  "locations": [
    "ඉන්දියාව",
    "චීනය"
  ],
  "events": [
    "හමුව",
    "චීන සංචාරය"
  ],
  "organizations": [
    "ජාතික ආරක්ෂක උපදේශක",
    "විදේශ අමාත්‍ය"
  ]
}